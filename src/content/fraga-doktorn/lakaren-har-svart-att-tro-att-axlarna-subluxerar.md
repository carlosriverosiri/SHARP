---
title: "Läkaren tror inte att axlarna subluxerar"
description: "Hej har en dotter på nitton, där först höger axel har börjat att subluxera. Detta har på gott i ca 5 månader, och det sker nästan alltid 1 till 5 ggr..."
category: "axel"
topic: "axeln-ur-led"
tags: ["axeln-ur-led", "operation", "styrketräning"]
date: 2013-02-27
author: "Dr. Carlos Rivero Siri"
published: true
question: |
  Hej har en dotter på nitton, där först höger axel har börjat att subluxera. Detta har på gott i ca 5 månader, och det sker nästan alltid 1 till 5 ggr per dag. Men nu har även vänster axel börjat att krångla.
  
  Vänster axel började för ca 3 veckor sedan och har väll subluxerat ett 10 tal ggr. Axlarna har aldrig varit helt urled och hon har aldrig varet utsat för något slag. Eventuelt så kan hon ha varit utsatt för ryck då hon har longerat sin häst, men aldrig så hon har upplevt det smärtsamt. Har gjort vanlig och en CT röntgen. Inga skador syns. Går hos sjukgymnast sedan 3 månader utan förbättring. Har aldrig lyckats att komma till läkare med axel ur läge, men då den "bara" subluxerar så kommer den snabbt i rätt position. Läkaren verkar ha svårt att tro att axlarna subluxerar. Då hon känner på dem så tycker hon att de känns stabilla. Men idag då hon gjorde rörelsen på en av filmerna på er hemsida, arm utåt och i en vridning fram och uppåt så hoppar den lite ur led. Man känner en nivå skillnad på knappa 2 cm och armen blir längre äan den andra då man har dem längst sidan. Hur ofta hjälper det med sjuk gymnastik och hur ofta måste man operera för att minska överrörligheten? Tror du att det är subluxationer, och att hon är överrörlig eller att det är muskulaturen som skal stärkas.Kan man få vården hos er, och betalar F-kasssan detta?
---

De två säkraste sätten att ställa diagnosen instabilitet är att antingen fråga patienten om axeln känns instabil eller vill hoppa ur led,  eller med hjälp av en operation gå in med en kamera i leden och se om vissa typiska tecken på instabilitet är närvarande.  Alla andra tekniker och undersökningar är egentligen mer verktyg för att bestämma sig för vilken typ av instabilitet som patienten lider av.  Man brukar inte se något speciellt på MR, men man kan utesluta vissa ovanliga tillstånd med denna undersökning.

Om instabiliteten inte uppkommit efter en olycka där axelleden hoppade ur led (luxerade) så är möjligheterna att stabilisera axelleden med hjälp av målinriktad och regelbunden träning mycket stora.

Musklerna runt axelleden står nämligen för närmare 50% av axelledens stabilitet.

Egentligen är det mer en ändring av livsstil som är nödvändig, där träning av axelleden är ett normalt inslag i tillvaron.

**Sammanfattning:**
- Operation kan vara aktuellt
- Utredning med bilddiagnostik rekommenderas
- Sjukgymnastik/träning kan hjälpa
