---
title: "Skadad nyckelbensled"
description: "Hej!  Jag ska troligen opereras och en klavikel resektion ska göras. Har en  luxerad nyckelbensled (grad 2 skada).   Fick en stock ovanifrån på min a..."
category: "axel"
topic: "nyckelbenet-ur-led"
tags: ["nyckelbenet-ur-led", "operation", "smärta"]
date: 2012-04-05
author: "Dr. Carlos Rivero Siri"
published: true
question: |
  Hej!
  
  Jag ska troligen opereras och en klavikel resektion ska göras. Har en  luxerad nyckelbensled (grad 2 skada).
  
  
  Fick en stock ovanifrån på min axel, så det blev en förskjutning av nyckelbenet. Har smärtor och fruktansvärda stickningar. Skulle en operation hjälpa? Finns det någon stans mer att läsa om den operationen? Tack!  ;-)
---

En "lateral klavikelresektion" innebär att den yttre delen av nyckelbensleden opereras bort.

Samma typ av operation genomförs vid slitage (artros) i den yttre nyckelbensleden.

Ungefär 80-85% % av patienterna som genomgår en lateral klavikelresektion efter en luxation av nyckelbensleden upplever minskande smärtor efter operationen.

Detta under förutsättning att just nyckelbensleden är väldigt öm efter skadan.

Det vanligaste är att man väntar och ser tills det gått något år efter skadan.

Den värsta smärtan brukar klinga av när man kommer igång och använder axelleden mer intensivt.

Skadan förvärras inte av belastning.

Om du har en  smärta som inte direkt sitter i nyckebensleden (knölen på ovansidan av axelleden) så är chansen mindre att du skall bli bra efter en operation.  När smärtan inte alls sitter i nyckelbensleden utan längre ned, i själva axelleden, kan du möjligen få lite snyggare axel, men smärtan blir nog inte bättre av själva operationen.

J

- Operation kan vara aktuellt
