---
title: "19 åring med 2 axelluxar"
description: "Hej!  Tacksam för råd från er. Jag har en 19 årig son som drog axel ur led i samband med innebandy match och kraftig smäll med fall och fastning av ar..."
category: "axel"
topic: "axeln-ur-led"
tags: ["axeln-ur-led", "operation", "styrketräning", "smärta"]
date: 2012-04-08
author: "Dr. Carlos Rivero Siri"
published: true
question: |
  Hej!  Tacksam för råd från er. Jag har en 19 årig son som drog axel ur led i samband med innebandy match och kraftig smäll med fall och fastning av arm. Axeln drogs då ur led och fick då som följd en rehab period med stöd av sjukgymnast.
  
  Min son kunde relativt snabbt rehabilitera sig tillbaka och spelade innebandy igen efter ca 3 veckor. Nu har axeln gått ur led för andra gången, 4 månader efter första tillfället. Denna gång i samband med crawling i simhall. I bägge fallen har axeln fått dras tillbaka på sjukhus.Hur ser du på detta? Ska man pröva med sjukgymnastik träning igen eller är det att föredra en operation? Han ar ingen smärta i axeln och har känt sig opåverkad under dessa 4 månader. Hur ser rehabiliteringen ut efter en ev operation? Har förståelse att det inte går att svara i ett enskilt fall, men några råd utifrån dina erfarenheter tas tacksamt emot.
---

Din son har med stor sannolikhet drabbats av en sk. Bankartskada. Dvs ett ledbandsfäste har släppt i axelleden. När det händer i hans ålder så är sannolikheten mycket stor att det händer igen. Tyvärr innebär varje ny luxation att axelledens ledhuvud och ledskål riskerar skador. Det är lite illavarslande att han måste reponeras på akuten. Ligger axelleden ur led långa stunder ligger benen fel och det finn risk för att det uppstår permanenta nötningsskador (Hill-Sachs skada, Bony Bankart skada). Ni bör snarast söka vård hos en axelspecialist. Avråd honom från riskfyllda aktiviter som dyka, simma och klättra. Sjukgymnastik har inte så stor effekt efter andra luxationen i hans åldersgrupp. Rehab är 5 månader. Mitella 4 veckor. Kontorsarbete går bra efter 4 veckor. 

MVH

**Sammanfattning:**
- Sjukgymnastik/träning kan hjälpa
- Sök remiss till specialist
