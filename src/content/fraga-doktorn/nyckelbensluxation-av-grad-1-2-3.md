---
title: "Nyckelbensluxation av grad 1-2-3?"
description: "Hej. Har en nyckelbensluxation mellan axel/skuldra. Hur klargör man om det är en grad 1-2-3 luxation? och hur vet man om en operation behövs? Axeln gå..."
category: "axel"
topic: "nyckelbenet-ur-led"
tags: ["nyckelbenet-ur-led", "operation", "smärta"]
date: 2015-05-16
author: "Dr. Carlos Rivero Siri"
published: true
question: |
  Hej. Har en nyckelbensluxation mellan axel/skuldra. Hur klargör man om det är en grad 1-2-3 luxation? och hur vet man om en operation behövs? Axeln går att röra precis som vanligt utan att det gör ont men en knöl på axeln finns. Samt att kraften i axeln är nedsatt i vissa rörelser. Tack för svar! //D
  
  [widgetkit id="36" name="Nyckelbensluxation grad 1-3"]
---

Graden av luxation i nyckelbensleden ser man enklast på en röntgen.

Men det går också bra att se detta utan röntgen.

Finns det en betydande knöl över nyckelbensleden så brukar det vara frågan om en grad 3 luxation.

Om nyckelbensleden bara är öm och lite svullen är det oftast frågan om en grad 1 luxation i nyckelbensleden.

Operation kan behövas vid en långvarig värk som påtagligt försämrar arbetsförmågan eller sänker din livskvalitet.

Normalt sett så brukar dock värken släppa ju mer man aktiverar och använder axelleden. /

- Operation kan vara aktuellt
- Utredning med bilddiagnostik rekommenderas
