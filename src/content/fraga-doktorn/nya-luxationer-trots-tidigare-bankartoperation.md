---
title: "Nya luxationer trots tidigare Bankartoperation"
description: "Hej!  I februari 2017 opererades jag axeln enligt Bankart, titthål. Axeln hade då luxerat vid tre tillfällen  oktober 2009, januari 2016 och augusti 2..."
category: "axel"
topic: "axeln-ur-led"
tags: ["axeln-ur-led", "operation", "styrketräning", "smärta"]
date: 2017-11-27
author: "Dr. Carlos Rivero Siri"
published: true
question: |
  Hej!
  
  I februari 2017 opererades jag axeln enligt Bankart, titthål. Axeln hade då luxerat vid tre tillfällen
  
  oktober 2009, januari 2016 och augusti 2016.
  Efter min operation luxerade axeln på nytt i juli 2017 genom att jag halkade i en trappa. Lårbenet tog större delen av smällen, och axeln gick tillbaka i led av sig självt efter ca 20 min. I oktober 2017 luxerade axeln på nytt genom att jag slant med en hantel på gymmet. En av de tränande lyckades reponera axeln, så den var ur led ca 5 minuter. Tredje luxeringen skedde i november, när jag sov på mage. Jag vaknade av att min dotter var ledsen och skulle resa mig upp. Axeln luxerade då. Reponeringen skedde på akuten genom narkos.
  
  Sammanfattningsvis har axeln Två av de tre tillfällena den luxerat gått tillbaka i led snabbt, medan den tredje gången krävdes akutbesök. Enligt slätröntgen fanns inga frakturer. Kan operation vara aktuell på nytt? Är det ultraljud som ska användas denna gång för att se ev Skador som ej framkom av röntgen?
  
  Röntgenbild efter en stabiliserande Bankartoperation. 
  
  g.
---

Du har uppenbarligen en instabil axeln, som dessutom är svår att självreponera. Normalt sett brukar man rekommendera en ny operation vid upprepade och täta axelluxationer efter en tidigare operation av instabilitet.
En vanlig röntgenundersökning kan förvisso påvisa skador både på ledhuvudet och ledskålen, men sannolikt är det enklast att utreda med en sk. datortomografiundersöknin

Det krävs en ganska erfaren ultraljudsundersökare för att en ultraljudsundersökning skall vara någon vits. Men den kan fungera bra om axelledens ledskål ser fin ut på en vanlig röntgen.

**Sammanfattning:**
- Operation kan vara aktuellt
- Utredning med bilddiagnostik rekommenderas
