---
title: "Ont i 9 månader vid styrketräning"
description: "Hej! Har haft problem med båda mina axlar under cirka 9 månader, smärtan kommer vid alla pressar och dips, det gör inte lika ont när jag är varm utan..."
category: "axel"
topic: "impingement"
tags: ["impingement", "styrketräning", "smärta"]
date: 2013-04-27
author: "Dr. Carlos Rivero Siri"
published: true
question: |
  Hej! Har haft problem med båda mina axlar under cirka 9 månader, smärtan kommer vid alla pressar och dips, det gör inte lika ont när jag är varm utan snarare dagarna efter då jag har väldigt ont när jag simulerar dips och press rörelser. 
  
  Smärtan sitter i framsida axel. Vid "pump" i axeln känner jag en kramp-liknande känsla och när jag fixar håret och jobbar ovanför huvudet känner jag snabbt en utmattning och smärta. När jag sträcker armen rakt upp och sedan lite bakåt känner jag alltid stelhet och smärta. I hantelpress ovanför huvudet känner jag smärta i baksida axlar i bottenläget. Jag har testat det mesta, vila/rotatorcuffs-övningar/sjukgymnast/teknik-koll och inget har fungerat. Det enda som hjälp något är stretching. Sjukgymnasten sa att det fanns ett mycket litet symptom på inklämning, men inte så pass mycket att det berodde på det. Vad kan det vara med mina axlar?
---

Smärta på framsidan av axelleden hos patienter som håller på med mycket styrketräning är inte ovanligt.

De strukturer som kan göra ont i axelleden är i stort sett muskelsenornas fästen, labrum, slemsäcken (bursa subakromialis) och ledkapseln.  Om man bara skall gå på sjukdomshistorien med smärtor i bägge axlarna samtidigt så är nog ändå den mest sannolika diagnosen impingement, seninklämning.

Impingement, är egentligen bara en benämning på smärtor som kommer från de främre senfästena eller från slemsäcken.  Oavsett vilken idrott man håller på med så är långvariga smärtor från senfästen inget ovanligt.

Ibland kan problemen vara i flera år.

Att du blir bättre av stretching talar för att en stelhet i ledkapseln är en del av  problemet.

Pressövningar är det som skapar mest problem ved styrketräning.

Försök variera vinklar under träningspassen.

Vid problem med senfästen brukar man generellt rekommendera excentrisk träning, men exentrisk träning brukar många som styrketränar ändå praktisera.

Be någon titta på om dina skulderblad rör sig symmetriskt när du belastar dessa.

**Sammanfattning:**
- Utredning med bilddiagnostik rekommenderas
- Sjukgymnastik/träning kan hjälpa

---
*Dr. Carlos Rivero Siri, specialist i ortopedi*
