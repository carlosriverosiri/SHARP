---
title: "Ont i nyckelbensleden efter hantelpress"
description: "Fråga om akut smärta i nyckelbensleden efter tung hantelpress och vad man bör göra."
category: "axel"
topic: "weightlifters-shoulder"
tags: ["gym", "ac-led", "nyckelbensleden", "styrketräning", "hantelpress"]
date: 2017-01-27
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  För 2 veckor sedan när jag skulle köra sne hantelpress ganska tungt, precis när jag skulle "vrida upp" vikterna så fick jag jätteont och fick lägga ner dem direkt. Kunde inte köra mer det passet då det bara gjorde väldigt ont.

  Nu gör det fortfarande lika ont och jag har bara vilat och försökt röra armen normalt utan vikt. Kan inte ens göra en armhävning på grund av smärtan.

  Efter lite googlande misstänker jag att det handlar om nyckelbensleden. Känner även att det är någon liten upphöjning på axeln – väldigt lite, men precis på den leden eller "kulan".

  Det gör ont till exempel när jag ska ta på mig en jacka och sådana saker, när jag "breddar" armen.

  Min fråga är egentligen bara vad jag bör göra? Sluta styrketräna bröst/axlar helt och bara vänta i ett helt år som det låter som att det kan ta? Eller ska jag försöka träna så mycket som möjligt men med lättare vikter?

  Tacksam för svar!
---

Smärtor i nyckelbensleden hos individer som ägnar sig åt styrketräning är vanligt. En minskad belastning av axeln ger oftast mindre smärtor.

Tränar du styrka under väldigt många år är sannolikheten hög att du utvecklar ett slitage i nyckelbensleden. Artros i nyckelbensleden är i sig inte skadligt, men det kan i vissa fall göra ont. Vanligen är smärtan övergående.

Artros i nyckelbensleden (att brosket slitits ut) efter långvarig styrketräning kan dels leda till att benkanterna i nyckelbensleden växer till. Det kan också leda till att benet i själva yttre nyckelbensändan luckras upp. Det senare kallas för Weightlifter's shoulder.

Oavsett orsak så brukar smärtorna i nyckelbensleden minska med minskad belastning av nyckelbensleden. Hur mycket man behöver minska belastningen varierar mellan olika individer.

**Sammanfattning:**
- Smärta i nyckelbensleden är vanligt vid styrketräning
- Artros i sig är inte skadligt, men kan göra ont
- Smärtan är oftast övergående
- Minskad belastning ger oftast mindre smärta
