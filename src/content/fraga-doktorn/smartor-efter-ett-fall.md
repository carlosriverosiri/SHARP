---
title: "Smärtor efter ett fall"
description: "Hej, Jag åkte snowboard för två år sedan och lyckades falla med all min vikt på min högra axel, sen dess har den krånglat med mig. Det känns som att n..."
category: "axel"
topic: "rotatorcuffruptur"
tags: ["rotatorcuffruptur", "smärta"]
date: 2012-09-23
author: "Dr. Carlos Rivero Siri"
published: true
question: |
  Hej, Jag åkte snowboard för två år sedan och lyckades falla med all min vikt på min högra axel, sen dess har den krånglat med mig. Det känns som att någon muskel ligger fel å kan lätt få hugg å rejäl smärta om jag utför vissa rörelser överhuvudet samt mot ryggen.
  
  
  Symptomen påminner om "ROTATORCUFFRUPTUR" dock vet jag inte vart jag ska vända mig. Vore tacksam för svar. //Marcus
---

Hej,

Olika åldrar ger lite olika typer av skador efter ett fall. Även om symtomen är likartade.  Om du är under 25 år så är diagnosen "rotatorcuffruptur" osannolik. Det är mer sannolikt att du drabbats av en labrumskada. Hos yngre personer är det vanligare att olika delar av broskläppen (labrum) går sönder än att rotatorcuffen går sönder. Hos äldre personer (+35 år) är det vanligare att rotatorcuffen går sönder. Du kan alltid utnyttja fritt sjukhusval och be att få en remiss till Löwet specialistmottagning på Löwenströmska Sjukhuset i Stockholm.

MVH

**Sammanfattning:**
- Sök remiss till specialist
