---
title: "Jag har en nästan genomgående ruptur längs lateralt i Supraspinatussenan"
description: "Hej!  Jag har haft problem med en krånglande högeraxel i drygt 6 års tid. Problemen började efter en kombination av felaktiga rörelse vid tunga pärmly..."
category: "axel"
topic: "rotatorcuffruptur"
tags: ["rotatorcuffruptur", "operation", "styrketräning", "smärta"]
date: 2016-01-28
author: "Dr. Carlos Rivero Siri"
published: true
question: |
  Hej!
  
  Jag har haft problem med en krånglande högeraxel i drygt 6 års tid. Problemen började efter en kombination av felaktiga rörelse vid tunga pärmlyft och vid lek med min då 3-4 årige son.
  
   
  
  Honom  lyfte med helt raka armar medan han klättrade uppför min kropp och  upp till stående ställning på mina axlar.  Varpå jag lyfter honom ner igen med raka armar, så många ggr tills jag inte orkade mer under flera månader..
  Till slut fick jag mkt ont i främre delen, men sökte ingen hjälp förrän efter 2-3 år..
  Har provat alternativa metoder som , massage, akupunktur, infraröda strålar, elakupunktur, naprapat, healing, gymträning med PT (idag en gång/vecka & själv - en gång). Har även fått två kortisonsprutor.
  Gemensamt för alla behandlingar har varit att de givit kortvarig hjälp, men den lättare styrketräningen på gym med PT har varit den bästa, de flesta axelövningar måste uteslutas pga smärta..
  Nu till mina funderingar... jag har varit en aktiv motionsgolfspelare, bytte från vänster till höger för att kunna fortsätta, vilket fungerade i två säsonger, men sedan jag 2 veckor efter en korttisoninjektion slog en full golfsving där jag fastnade i lera, uppstod svåra smärtor och jag misstänker att en ny skada uppstod då..
  Har idag till och från problem med att lyfta armen rakt fram och uppåt samt har värk på baksidan av axeln, området kring höger skulderblad muskelfästen ( uppstod hösten 2012 vid renovering då bokhyllor lyftes/bars).
  Nattetid kan jag bara ligga på vänster sida & känner av inklämningssmärtor framsida axel, smärtor stelhet vid uppvaknande, men bättre under dagen..
  Har tagit 3 MR under denna tid & den senaste visar 2013-08 att jag har en nästan genomgående ruptur längs lateralt i Supraspinatussenan som tillkommit sedan MR 2011-10. Intill senan finns en oregelbunden nästan 2 cm stor mjukdelsförkalkning (vid tuberculum majus).
  MR visar inga hållpunkter för subakromiell trängsel, men MR tas ju med armen i en position utan inklämning...
  3 ortopeder tror på inpingement, 3 tror ej..
  Jag ska ta ställning till en artroskopisk cuffsutur operation där ortopeden ska kontrollera och  åtgärda ev. impingement, ta bort mjukdelsförkalkning (om den hittas..) och  ev. sy senan..
  Mina funderingar gäller ingreppet med senan.. har läst att skadan inte bör vara gammal för att ingreppet ska kunna rekommenderas.. Jag tror min är 2,5 år om den uppkom med golfen, om den uppkommit pga att förkalkningen som gjort senan skörare är den lite färskare kanske 1 år...
  1. Vilka risker löper jag om en gammal senskada sys?
  Jag har möjlighet att bara välja att låta ortopeden rensa axeln och kolla impingement, men samtidigt menar han att det inte är skadans färskhet som avgör utan patientens ålder & kvalite på senan..
  2. Om min utgångspunkt är att jag vill bli bättre, men samtidigt kan acceptera att inte kunna spela golf mer & bara tänka mig att åtgärda senan om sannolikheten för förbättring är minst 80%...
  Skulle du välja att operera först förkalkning och ev impingement och sedan känna resultatet ...
  Efter ca 1 år se om livskvaliten är på en acceptabel nivå betr. axeln..
  Om ej - utföra cuffsutur.. Eller göra allt på en gång?
  3. Utöver sjukgymnastik, vad kan jag själv göra för att återhämta mig & snabbast möjligt få så bra funktion som möjligt.
  4. Efter hur lång tid bör jag märka stor förbättring i förhållande till före operationen med resp. ingrepp?
  Upptäckte din site lite sent så tacksam för snabbt svar:)..
  //Michael
---

Om du blir opererad av en erfaren axelkirurg så måste ändå riskerna med operation betraktas som väldigt små. Sutur av en rotatorcuffskada är idag ett relativt enkelt och standardiserat ingrepp som utförs med titthålsteknik. 

Komplikationer som kräver en reoperation är relativt ovanliga. 

Fyndet av kalk i senan är ett indirekt tecken på att senan är av god kvalitet. Kalket trivs inte i gamla murkna eller rupturerade senor. Det är ytterst sällsynt att man hittar både en stor förkalkning och en rotatorcuffruptur i en och samma sena. 

Olika vetenskapliga parametrar kan vanligen inte visa någon större skillnad vad gäller styrka, rörlighet eller smärta mellan en operation där man slipar bort ben för att göra mer plats för rotatorcuffrupturen, eller där man syr fast supraspinatussenan (rotatorcuffsutur).

Däremot är den generella patientnöjdheten betydligt högre hos den grupp som får rotatorcuffrupturen fastsydd. Samtidigt är rehabiliteringen längre och man har betydligt starkare smärtor efter en rotatorcuffsutur. 

Hos patienter med en låg aktivitetsnivå, med sjukdomar som i sig begränsar aktivitetsnivån eller med uttalad degeneration av senan brukar vi rekommendera sjukgymnastik eller den enkla operationen, akromioplastik.

Hos aktiva patienter, oavsett ålder,  där ultraljudsbilden visar en tydligt fin struktur i senan, brukar vi rekommendera rotatorcuffsutur.

- Operation kan vara aktuellt
- Sjukgymnastik/träning kan hjälpa
