---
title: "Subluxation i axeln vid tennisspel"
description: "Hej, jag har gjort en bankartoperation 2010 artroskopisk. Den gick bra men då jag skulle göra en smash i tennis 2011 så subluxerade axeln.   Vi gjorde..."
category: "axel"
topic: "axeln-ur-led"
tags: ["axeln-ur-led", "operation", "smärta"]
date: 2014-12-11
author: "Dr. Carlos Rivero Siri"
published: true
question: |
  Hej, jag har gjort en bankartoperation 2010 artroskopisk. Den gick bra men då jag skulle göra en smash i tennis 2011 så subluxerade axeln. 
  
  Vi gjorde MR men kunde inte se någon skada så jag fortsatte med rehab (vilket jag gjort sedan 2006). Men nu i förra veckan så skulle jag slå en enhandsbackhand och missade bollen och då kände jag att axeln subluxerade lite så min fråga är , bör jag kontakta läkaren för en Latarjetoperation? Jag är mycket duktig på rehab men känner att det bara hjälper så länge alla muskler är påkopplade och då huvudet är med. Det ska tilläggas att jag sedan 2011 inte luxerat axeln men då vill jag vara tydlig med att jag varit EXTREMT försiktig med att inte få ut axeln i några ytterlägen så den har inte utsatts för något för jag känner att det kan gå ur led då.
  Bör jag göra en operation till?
  mvh Markus
---

Det går inte att säga på rak arm vad som är bäst för dig.

Men upplever du att axelleden fortsatt är instabil så är det bra med en ny bedömning.

Subluxation i samband med en backhand kan ibland bero på en komponent av en bakre instabilitet.
Latarjets operation är en bra operation om man har skadat benkanten på ledskålen.

Om benkanten inte är skadad så är denna operation inte nödvändig.

Det bästa är nog att du tar kontakt med det sjukhus där du blev opererad för att få en ny undersökning och för att diskutera möjligheterna till en ny operation. / , specialist i ortopedi

**Sammanfattning:**
- Operation kan vara aktuellt
- Sök remiss till specialist
