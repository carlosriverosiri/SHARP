---
title: "Frozen shoulder och kortisoninjektion"
description: "Hej!  Tack för en informationsrik sida! Jag har enl min fysioterapeut frozen shoulder i vänster axel (är högerhänt), sedan 3-4 mån tillbaka.  Jag tror..."
category: "axel"
topic: "frozen-shoulder"
tags: ["frozen-shoulder-frusen-axel", "styrketräning", "smärta"]
date: 2018-03-20
author: "Dr. Carlos Rivero Siri"
published: true
question: |
  Hej!
  
  Tack för en informationsrik sida! Jag har enl min fysioterapeut frozen shoulder i vänster axel (är högerhänt), sedan 3-4 mån tillbaka.
  
  Jag tror det är en korrekt diagnos. Jag själv upplever att smärtan nästan gett med sig nu sista veckorna och jag klarar mig bra hemma om dagarna (lyfter visserligen mer med andra muskler i t.ex. nacken kanske).
  Sedan jag var hos fysioterapeuten för 2 v sedan har jag blivit ännu lite stelare och nu också mer ”stum” enl honom (kan bara vrida armen 10 grader utåt och lyfta rakt ut åt sidan ca 50 grader).
  Jag trodde att jag kommit in i andra fasen p.g.a. den mesta smärtan släppt men det trodde inte han. Han rekommenderar kortisoninjektion men min fråga till dig är om jag med det kan bryta eller förkorta sjukdomsförloppet (att bli mindre stel) eftersom jag inte har så ont nu.
  Eller om jag behöver ta den för att kunna jobba, kommer jag bli rörligare med den?
  Till saken hör att jag sedan okt är sjukskriven för utmattning och då började ta SSRI preparat. Vet ju att man inte vet varför man får frozen shoulder, men funderar ändå själv på sambandet. Har under tiden jag hade som mest ont varit på behandling hos en medicinska massör (strain/counterstrain) vilket jag tror har hjälpt mig.
  Min fysioterapeut tycker jag ska rörelsetränina UNDER smärtgränsen men enl er är det då bara bra att det gör lite ont om jag förstår saken rätt (även i första fasen om jag nu är där)?
  Jag har inte blivit undersökt av någon ortopedspecialist eller blivit magnetkameraundersökt varför jag är osäker på de här med kortison och om min unga läkare på vårdcentralen har tillräcklig erfarenhet att ge kortisoninjektion (5 ggr med olika mellanrum enl deras program). Kan man få bestående skador om den sätts fel? Fanns inga risker enl. min fysioterapeut men jag var å andra sidan bara hans tredje patient med frozen shoulder.
  Har under den här perioden även varit stel i mina leder i pek-, lång och lite i ringfingrarna (båda händerna) på morgnarna när jag vaknar, vilket sen blir bättre. Kan det ha ett samband med frozen shoulder? Min med massör tror det kommer från nacken... Mycket tacksam för svar. Hälsn ”Skeptisk till kortison”
---

Vid frozen shoulder kan man se en påtaglig smärtstillande effekt efter en kortison injektion i axelleden under 3-4 veckor efter en kortisoninjektion.

Därefter minskar effekten av kortisoninjektionen.
En av svårigheterna med att studera frozen shoulder är att de flesta patienter blir bättre oavsett hur man behandlar dom.
Flera studier visar att kortisoninjektioner kan dämpa smärtorna under en kortare tid (6-12 veckor), men kortisoninjektionerna förefaller inte påverka sjukdomsförloppet.
Jag brukar rekommendera en ”hög aktivitetsnivå” för att minska smärtorna och påskynda läkningen.

Det är oklart om sjukgymnastiks mobilisering förkortar sjukdomsförloppet.

**Sammanfattning:**
- Sjukgymnastik/träning kan hjälpa
- Kortisoninjektion kan övervägas
