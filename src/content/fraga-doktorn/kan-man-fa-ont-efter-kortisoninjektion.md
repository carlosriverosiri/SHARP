---
title: "Kan man få ont efter kortisoninjektion?"
description: "Fråga om smärta efter kortisoninjektion i axeln och när man bör söka vård."
category: "axel"
topic: "kortisoninjektion"
tags: ["kortisoninjektion", "smärta", "biverkning"]
date: 2017-11-30
author: "Dr. Carlos Rivero Siri"
published: true
question: |
  Kan man få ont efter kortisoninjektion? Fick en kortisoninjektion i min ena axel.
---

Smärtreaktioner efter en injektion i bursa subakromiale, axelledens stora slemsäck, är inte ovanliga. Oftast går smärtan över efter något dygn.

Smärtan kan ibland vara väldigt intensiv och oroar då patienten, eftersom det känns som om något blivit fel. Du behöver dock inte vara orolig om det bara gör ont. Ingenting har gått sönder.

Får du feber eller sjukdomskänsla efter en kortisoninjektion i axelleden så ska du omedelbart uppsöka en akutmottagning.

- Smärta efter kortisoninjektion är vanligt och går oftast över inom ett dygn
- Smärtan kan vara intensiv men betyder inte att något gått fel
- Vid feber eller sjukdomskänsla: sök akut
