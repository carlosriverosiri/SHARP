---
title: "Misslyckad Bristow-Latarjets operaton.."
description: "Hej! Jag har jag har opererat min axel ett flertal gånger pga recidiverande luxationer. Nu senast gjorde man en Bristow-Latarjetoperation men efter de..."
category: "axel"
topic: "axeln-ur-led"
tags: ["axeln-ur-led", "operation"]
date: 2014-05-27
author: "Dr. Carlos Rivero Siri"
published: true
question: |
  Hej!
  Jag har jag har opererat min axel ett flertal gånger pga recidiverande luxationer. Nu senast gjorde man en Bristow-Latarjetoperation men efter den så har axeln ändå hoppat ur led 5 gånger på 4 månader.
  
  Innan operationen sa läkaren att det skulle vara nästintill omöjligt att axeln skulle kunna hoppa igen, men tydligen så kan den ju det ändå. Innan den senaste operationen sa läkaren att det här var min sista chans för att få axeln stabil. Är det så eller finns det någon möjlighet att återfå en stabil axel?
---

Frågan går inte att svara på utan att man vet orsaken till att de tidigare operationerna misslyckats.  Började axeln glida ur led efter en olycka och den har varit ur led i sammanlagt många timmar så är det väl inte sannolikt att en del av själva skelettet i axelleden skadats.

Skador på själva ledskålen är en vanlig indikation för Bristow Latarjets operation.

Var någon eller några av operationerna sk. "öppna operationer" kan en av orsakerna vara en dåligt fungerande subscapularismuskel.

Om det inte var en olycka som ledde till att axeln hoppade ur led och den dessutom alltid omedelbart glidit på plats kan man spekulera i hyperlaxitet.

Går axeln ur led framåt eller bakåt eller bägge delar? Frekvensen reoperationer efter en Bristow Latarjets operation är mellan 3-10 %. /

- Operation kan vara aktuellt
