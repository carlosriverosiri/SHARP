---
title: "Frozen shoulder – varför opererar man inte direkt?"
description: "Patient undrar varför man inte opererar frozen shoulder direkt istället för att vänta 1-3 år."
category: "axel"
topic: "frozen-shoulder"
tags: ["frozen-shoulder", "operation", "kapselrelease", "behandling"]
date: 2024-04-06
author: "Dr. Carlos Rivero Siri"
published: true
status: "klar"
question: |
  Jag har konstaterad frozen shoulder och fått veta att det kan ta upp till tre år innan man blir återställd. Samtidigt går det att operera. Jag undrar varför man inte opererar direkt så att läkningsprocessen påskyndas. Varför gå och harva med detta i ett till tre år om man kan bli bättre snabbare med en operation?
---

Hos de allra flesta patienter är frozen shoulder en självläkande sjukdom. Det kan ta lång tid, men nästan alla patienter blir bra så småningom. Därför är vi restriktiva med att operera, eftersom varje operation medför risker.

Indikation för operation handlar främst om livskvalitet – sömnsvårigheter, svårigheter att arbeta eller vara aktiv på fritid. Om du har uttalade problem med olidlig smärta (ibland morfinkrävande), stora svårigheter att sova och arbeta, samt nedsatt livskvalitet, kan det vara rimligt att överväga operation för att förkorta lidandet.
