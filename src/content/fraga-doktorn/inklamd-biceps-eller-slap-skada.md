---
title: "Inklämd Biceps eller SLAP skada?"
description: "Hej, har dragits med en skada i vänster axel sedan ett  halvår tillbaka. Skadan uppstod i samband med ett \"bicepssträck\". Initialt smärta vid biceps ö..."
category: "axel"
topic: "labrumskada"
tags: ["labrumskada", "operation", "styrketräning", "smärta"]
date: 2014-05-17
author: "Dr. Carlos Rivero Siri"
published: true
question: |
  Hej, har dragits med en skada i vänster axel sedan ett  halvår tillbaka. Skadan uppstod i samband med ett "bicepssträck". Initialt smärta vid biceps övre fäste och en litet blåmärke uppstod. Någon månad senare uppstod ett klickande ljud framför allt när axeln hålls intill kroppen med armen i 90 grader och förs framåt bakåt. Sjukgymnastik/rehab har inte givit någon större lindring. Har gjort en MR med kontrast som var helt normal, inga SLAPskador eller cystor visualiserade.  Axelspecialisten jag besökte trodde att det rörde sig om en instabilitet i axeln. Smärtan är lokaliserad på framsidan axel och ner mot biceps VAS 3-5. Smärtkaraktär molande, ej huggande, smärtan accentueras ej vid arbete ovan huvud. Helt smärtfri om natten. Axelspecialisten erbjöd mig en operation i diagnostiskt syfte och kan egentligen inte lämna någon prognos eftersom skadan inte är diagnostiserad  men spekulerade i om det kunde vara ett av bicepsfästena som hade lossnat alt en mindre SLAP skada. Min fråga är följande: Om det handlar om att sy fast bicepsfästet, vad är då prognosen för någon i min ålder? Och...borde en SLAPskada av dignitet som behöver kirugisk behandling synas på en MR med kontrast? Fick ett väldigt bra möte med ortopeden men vissa frågor har kommit upp så här i efterhand. Tack för en bra sida Mvh J
---

Klinik och MR är alltid svårvärderad vid bicepssmärtor.

Bicepssmärtor förekommer vid en lång rad sjukdomar i axelleden.

Skall MR vara av något värde så behöver man spruta in kontrast genom en injektion i leden.

Om du själv inte upplever att axelleden är instabil så är den stabil.

Axelsmärta som inte stör nattsömnen, inte förhindrar dig i ditt arbete och bara uppkommer vid träning (VAS 3)  är svår att operera bort oavsett diagnos.

En skada på bicepsankaret/SLAP brukar göra riktigt ont första året, därefter lägger sig vanligen smärtan på en tolerabel nivå.  Det finns fortfarande inga välgjorda studier som kan visa att patienterna blir bättre av SLAP operation än av själva naturalförloppet.

En alternativ diagnos är subluxation av bicepssenan, detta kan ett tränat öga ibland se på MR. Den överlägset vanligaste diagnosen vid smärtor i biceps är dock impingement av bicepssenan.    Stabilisera skapula genom träning av latissimus dorsi, trapetzius och rhomboideer och övrig Core stability, Stabilisera axelleden genom träning av cuff.

- Operation kan vara aktuellt
- Utredning med bilddiagnostik rekommenderas
- Sjukgymnastik/träning kan hjälpa
