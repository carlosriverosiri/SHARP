---
title: "Rotatorcuffen gick inte att sy"
description: "Hej.  Min far ramlade och slet av en sena i sin vänstra axel. Nu säger hans läkare att det inte går att sy ihop hans senor då de är för korta (~5cm)...."
category: "axel"
topic: "rotatorcuffruptur"
tags: ["rotatorcuffruptur", "operation", "styrketräning"]
date: 2015-05-06
author: "Dr. Carlos Rivero Siri"
published: true
question: |
  Hej. 
  Min far ramlade och slet av en sena i sin vänstra axel. Nu säger hans läkare att det inte går att sy ihop hans senor då de är för korta (~5cm). Detta efter operationsförsök i Östersund. Han blev öppnad både bak och fram...
  
  Nu undrar jag om det finns något att göra åt detta. Vill ju att det ska gå att "laga". Finns det någon
  specialist att vända sig till? /PD
---

Det är väldigt svårt att svara på frågan utan att träffa patienten. Men det är inte alltid nödvändigt att sy fast en skadad sena i rotatorcuffen. När rotatorcuffrupturen inte går att sy, brukar man istället lätta på trycket över ledhuvudet genom att slipa bort ben på akromion (akromioplastik). Detta ger en utmärkt smärtlindring. 

Oftast klarar man sig bra om två av de tre viktiga senorna i rotatorcuffen oskadade. Nu kanske det är viktigare att hitta en bra sjukgymnast än en bra kirurg. Sjukgymnastik kan ha en bra effekt för att förbättra styrkan i axeln och kompensera för den skadade senan. 

Ni kan alltid använda er av fritt vårdval och söka er till en axelkirurgisk enhet i Sverige för att få en "second opinion". /

- Sjukgymnastik/träning kan hjälpa
