---
title: "Upprepade kortisoninjektioner mot frusen axel utan förbättring."
description: "Hej!  Jag fick diagnosen frusen axel efter typiska symtomen enligt ortopeden. Jag har fått 3 kortisonsprutor utan större effekt, senast för två veckor..."
category: "axel"
topic: "frozen-shoulder"
tags: ["frozen-shoulder-frusen-axel", "operation", "styrketräning", "smärta"]
date: 2021-05-17
author: "Dr. Carlos Rivero Siri"
published: true
question: |
  Hej!
  
  Jag fick diagnosen frusen axel efter typiska symtomen enligt ortopeden. Jag har fått 3 kortisonsprutor utan större effekt, senast för två veckor sen. Har ständigt ont har starka mediciner. Kom smygande, tror att har börjat i oktober ifjol. Jag har varit på DT som visade obetydliga fynd. 
  
  Jag undrar om om det finns mer att göra i den här läget? Enligt sjukgymnast kan jag inte behandlas i nuläget pga svullnaden. Mvh Erika
---

Frusen axel läker ut hos de allra flesta inom några år. Det finns dock flera bra behandlingar vid frusen axel som gör att man snabba på sjukdomsförloppet. Vid starka smärtor är kortisoninjektion i själva axelleden eller i axelledens slemsäck, hydrodilatation och operation möjliga alternativ.

Vid frozen shoulder är det ganska svårt att sätta kortisoninjektioner i själva leden.  Kortisoninjektioner i axelledens stora slemsäck (bursa subakromiale) är enklare att sätta och kan fungera hos patienter som har någorlunda gott rörelseomfång. 

Är du så pass stel att du knappt kan nå backfickan med handen och omöjligtvis når ryggslutet så fungerar subakromiella kortisoninjetioner sämre.

Vid starka smärtor med sömnstörningar, svårigheter att i vardagen eller på arbetet kan andra typer av behandlingar vara aktuella.

Vi brukar behandla patienterna i första hand med  hydrodilatation.  Metoden går ut på  att man vidgar ledkapseln med lokalbedövning, koksaltlösning och kortison. Metoden fungerar bäst på patienter som är väldigt stela, d.v.s inte når nedre ryggslutet med handen.

Omkring 77% av våra patienter som har behandlats med hydrodilatation har upplevt en tydligt minskning av  smärtan och en tydlig förbättring av rörligheten redan inom en vecka.  Efter 3 månader så är de ytterligare lite bättre.

Fungerar inte hydrodilatation så är en operation, där man klipper upp ledkapseln (kapsulotomi), ett alternativ.

Vid lätta till måttliga smärtor är nog det bästa att bara vänta ut självläkningen.

**Sammanfattning:**
- Operation kan vara aktuellt
- Utredning med bilddiagnostik rekommenderas
- Kortisoninjektion kan övervägas

---
*Dr. Carlos Rivero Siri, specialist i ortopedi*
