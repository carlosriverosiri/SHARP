---
title: "Grop i axeln efter kortisonsprutor"
description: "Plötslig grop i axeln efter flera kortisoninjektioner. Läs om orsaker och behandling vid impingement."
category: "axel"
topic: "kortisoninjektion"
tags: ["kortisoninjektion", "impingement", "biverkningar", "grop"]
date: 2014-04-10
author: "Dr. Carlos Rivero Siri"
published: true
patientName: "Pernilla"
question: |
  Hej!

  Jag har helt plötsligt fått en grop i min högra axel. Magnetröntgen visade inte någon muskelruptur eller senförändring utan bara en lättare artros i en led.

  Det gör ont när jag lyfter armen och strålar ut i armen. Det gör ont ända upp till axeln när jag vrider handleden i vissa lägen.

  Besvären i axeln har jag haft i över två år men nu blivit värre sedan gropen dök upp. Jag har fått flertal kortisonsprutor innan det sista hände men bara förbättring någon månad.

  Ska jag godta min husläkares svar att han inte kan förklara mina symtom?

  Jag har inte sovit en hel natt sedan det hände för två veckor sedan – vaknar 1–2 gånger av värken då jag i sömnen lagt mig på höger sida.

  Jag äter Citodon, Paraflex, Saroten och Tradil för värk i höfter som inte heller den kunde förklaras av magnetröntgen. Fick Oxynorm utskrivet när gropen kom.

  Hur ska jag gå vidare med min värk?
---

Det är lite svårt att förklara gropen i axeln. Men möjligen kan den bero på kortisoninjektionerna.

Att du under en kort tid förbättrats av en kortisoninjektion talar starkt för att du har en smärta som kommer från det ställe där man satte kortisoninjektionen. Vanligen sätter man kortisoninjektionen i slemsäcken (bursa subakromialis).

Det förefaller rimligt att diskutera diagnosen "impingement".

Vidare bör du börja med axelrehab hos en sjukgymnast.

**Sammanfattning:**
- Gropen kan möjligen bero på kortisoninjektionerna
- Kortvarig effekt av kortison tyder på att smärtan kommer därifrån
- Trolig diagnos: impingement
- Rekommendation: axelrehab hos sjukgymnast


