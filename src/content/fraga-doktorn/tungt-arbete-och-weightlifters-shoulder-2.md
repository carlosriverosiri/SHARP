---
title: "Tungt arbete och Weightlifter's shoulder"
description: "Fråga om smärta och svullnad i axeln efter tungt arbete med röntgenfynd som tyder på osteolys."
category: "axel"
topic: "weightlifters-shoulder"
tags: ["ac-led", "nyckelbensleden", "weightlifters-shoulder", "tungt-arbete", "osteolys"]
date: 2013-02-27
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
patientName: "A"
question: |
  Hej!

  Jag har haft mycket smärta och svullnad över vänstra axeln och nyckelbenet. Det började för cirka fem månader sedan i min vänstra skuldra, ryggraden (vänstra sidan) och fortsatte sedan upp mot vänster arm, nyckelben, axel och nu upp mot nacken.

  Efter flera veckors heltidssjukskrivning – då min läkare trodde att jag hade en inflammation – har jag tagit Ipren och smort in min axel med Diklofenak samt gått på sjukgymnastik (inklusive akupunktur och ultraljudsbehandling). Sedan bestämde läkaren att man skulle ta ultraljud och röntgenbilder.

  Bilderna visade:
  - Ultraljud: inga förändringar i rotatorcuffen eller den subakromiala bursan. Inga hållpunkter för impingement. AC-leden är något uppdriven och aningen vidare än normalt. Vid dynamisk undersökning ses ökad rörlighet i leden som vid exempelvis posttraumatisk subluxation eller överbelastningsskada.
  - Röntgen: I AC-leden ses en lätt subkortikal uppklarning i klavikeländan av sådan typ som kan ses bland annat hos styrkelyftare och brukar betecknas som posttraumatisk osteolys, i det här fallet ganska diskret. Inga förändringar i övrigt.

  Jag hade ett besök hos min läkare dagen efter röntgen och hon rekommenderade mig att börja jobba igen. Jag är nu halvtidssjukskriven. Jag kan tillägga att jag lyfter mycket varje dag när jag jobbar heltid.

  Jag har fruktansvärt smärta i axeln och jag är begränsad i min rörelsefrihet. Dessutom har smärtan börjat röra sig upp mot nacken mer och mer samt ner på min vänstra arm.

  Kan ni ge mig råd om hur jag ska gå tillväga? Är det normalt att ha så här mycket smärta? Kan man göra något åt det?
---

Du verkar ha blivit väl omhändertagen via din läkare.

Utredningen, dina arbetsuppgifter och symtomen stämmer väl överens med en osteolys av laterala klavikeln ("Weightlifter's shoulder").

Besvären brukar klinga av inom något år.

Vid uttalade smärtor kan man prova med en kortisoninjektion i själva nyckelbensleden.

Om du känner dig lite stel i axelleden så är det viktigt med sjukgymnastik. Har du helt normal rörlighet så är det mer osäkert om sjukgymnastiken har någon effekt.

- Diagnosen stämmer med Weightlifter's shoulder (osteolys av laterala klavikeln)
- Besvären brukar klinga av inom ett år
- Kortisoninjektion kan prova vid uttalade smärtor
- Sjukgymnastik hjälper om du är stel, mindre effekt vid normal rörlighet
