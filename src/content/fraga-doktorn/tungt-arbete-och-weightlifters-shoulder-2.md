---
title: "Tungt arbete och weightlifters shoulder"
description: "Hej! Jag har haft mycket smärta och svullnad över vänstra axeln och nyckelbenet. Det började för c fem månader sedan i min vänstra skuldra, ryggraden (väns..."
category: "axel"
tags: ["ac-led","nyckelbensleden"]
date: 2013-02-27
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej! Jag har haft mycket smärta och svullnad över vänstra axeln och nyckelbenet. Det började för c fem månader sedan i min vänstra skuldra, ryggraden (vänstra sidan) och fortsatte sedan upp mot vänstra arm nyckelben axel och nu upp emot nacken. 

 Efter flera veckors heltidsssjukskrivning då min läkare trodde att jag hade en inflammation och jag tagit Ipren och smort in min axel med Diklofenak samt sjukgymnastik (inkl. akupunktur och UL behandling) så bestämde läkaren att man skulle ta UL och röntgen bilder. Bilderna visade följande: Ultraljud vänster axel:inga förändringar i rotartorcuffen eller den subacromiala bursan. Inga hållpunkter för impingement. AC-leden är något uppdriven och aningen vidare än normalt. Vid dynamisk undersökning ses ökad rörlighet i leden som vid exempelvis posttraumatisk subluxation eller överbelastningsskada. Röntgen vänster axelled och AC led: I AC-leden ses en lätt subcortical uppklarning i clavikeländan av sådan typ som kan ses bland annat hos styrkelyftare och brukar betecknas som poasttraumatisk osteolys, i det här fallet ganska diskret. Inga förändringar i övrigt.Jag hade ett besök hos min läkare dagen efter röntgen och hon rekommenderade mig att börja jobba igen och jag är nu halvtidssjukskriven. Jag kan tillägga att jag lyfter mycket varje dag när jag jobbar heltid. Jag har fruktansvärt smärta i axeln samt så är jag begränsad i min rörelsefrihet. Dessutom har smärtan börjat röra sig upp emot nacken mer och mer samt ner på min vänstra arm. Kan ni ge mig råd om hur jag skall gå tillväga? Är det normalt att ha så här mycket smärta? Kan man göra något åt det?  Tack på förhand för svar. Med Vänliga Hälsningar A.
---

Du verkar ha blivit väl omhändertagen via din läkare. Utredningen, dina arbetsuppgifter och symtomen stämmer väl överens med en osteolys av laterala klavikeln ("weightlifters shoulder"). Besvären brukar klinga av inom något år. Vid uttalade smärtor kan man pröva med en kortisoninjektion i själva nyckelbensleden. Om du känner dig lite stel i axelleden så är det viktigt med sjukgymnastik, har du en helt normal rörlighet så är det mer osäkert om sjukgymnastiken har någon effekt.

---
*Dr. Carlos Rivero Siri, specialist i ortopedi*
