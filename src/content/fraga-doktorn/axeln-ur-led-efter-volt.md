---
title: "Axeln ur led efter dubbel frivolt"
description: "Hej!  På min gymnastikträning den 3/7-16 landade jag på min axel i en mjuk matta efter en dubbel frivolt framåt.  Jag upplevde det som att axeln gick..."
category: "axel"
topic: "axeln-ur-led"
tags: ["axeln-ur-led", "operation", "styrketräning", "smärta"]
date: 2016-12-20
author: "Dr. Carlos Rivero Siri"
published: true
question: |
  Hej!
  
  På min gymnastikträning den 3/7-16 landade jag på min axel i en mjuk matta efter en dubbel frivolt framåt.  Jag upplevde det som att axeln gick ur led men att den hoppade tillbaka snabbt igen (subluxation). 
  
  Jag hade ont efteråt men kroppen var väl full av adrenalin för jag fortsatte att träna men då istället bara handstående och handvolt.
  
  Till saken hör också att jag är lite överrörlig i mina axlar. När jag kom hem från träningen hade jag jätteont och fick knappt av mig kläderna och att duscha var nästintill omöjligt att klara av själv. Kunde inte höja armen ovan huvudet och hade jätteont. Ville helst ha den intill kroppen.
  
  Dagen efter (4/7) kontaktade jag min familjeläkare och fick efter hennes undersökning även åka och göra en vanlig slätröntgen. Hennes undersökning indikerade mjukdelsskada och röntgen bekräftade det då inga benbrott eller felställningar kunde ses.
  
  Jag hade fortfarande jätteont och min rörlighet var väldigt dålig. Flexion ca 40 grader, abduktion ca 35 grader, utåtrotation gick knappt alls. (Jämfört med den friska sidan som hade full rörlighet.) Styrkan var lite nedsatt i den skadade armen/axeln.
  
  Jag ordinerades vila och Ipren+Alvedon tills jag skulle träffa sjukgymnast (två dagar senare). Fick tipset att låta armen hänga rakt ner så gott det gick.
  
  När jag träffade sjukgymnasten (6/7) hade det alltså gått tre dagar från det att skadan inträffade. Han gjorde ungefär samma tester som min läkare hade gjort och därefter tejpade han min axel för att avlasta den. Blev hemskickad med order att vila och inte belasta axeln/armen.
  
  Återbesök fem dagar senare (11/7); tejpen togs av, samma tester, de visade på något bättre rörlighet, blev hemskickad med samma order som sist i princip. Återbesök efter ytterligare fyra dagar (15/7), bättre rörlighet men inte full. Order att inte utsätta axeln för ytterlägen och självklart undvika det som gör ont. Fick även två övningar med ett mycket lätt gummiband; inåtrotation och adduktion; 2x10 reps av varje övning per dag. Skulle utföra övningarna med ett ganska litet ROM och bara om det var smärtfritt.
  
  Har gjort övningarna i fyra dagar nu (smärtfritt). Sjukgymnasten har gått på semester och vi ska träffas igen när han är åter i tjänst, jag har en tid den 9 augusti. Känns dock som en evighet dit. Läste någonstans att efter en axelluxation bör man kunna belasta axelleden fullt ut efter 3-4 månader. Hur lång tid kan en subluxation som jag råkat ut för ta att komma tillbaka från?
  
  Just nu får jag upp axeln i full flexion och full abduktion, men i de sista (ca) 30 graderna av båda rörelserna så drar det liksom lite mitt på överarmens baksida och litegrann i överarmens framsida (mer proximalt). Smärtar även på axelns framsida. Har ingen känsla av att axeln ska gå ur led igen (det hade jag de första 3-4 dagarna, men inte sedan dess).
  
  Jag vill ju tillbaka till gymnastiken så fort som möjligt, och även till min träning på gymmet. Jobbar dessutom heltid som idrotts- och matematiklärare och deltid som Personlig Tränare, och detta hindrar mig lite att t.ex. visa en del rörelser för mina elever/klienter. Just nu har jag sommarlov från lärarjobbet och har inte så många PT-kunder under sommaren, men i augusti är det full fart igen.
  
  Förstår att det kommer ta tid att komma tillbaka från detta och självklart måste läkningen få ta den tid som behövs, men det vore skönt att veta vad "planen" är och jag tycker inte att min sjukgymnast verkar ha det klart för sig utan han tar det lite som det kommer vid varje besök.
  
  Har du några tips och råd?
---

Specialister i ortopedi saknar i stort sett alltid kunskaper om den mer detaljerade delen av rehabiliteringen.

Normalt sett ställer ortopedspecialisten diagnos, utreder och diskuterar olika typer av behandlingar som sjukgymnastik, kortisoninjektion och operation.

De flesta ortopedspecialister har helt enkelt ingen utbildning inom sjukgymnastik.

Däremot så kan vi resultaten av olika behandlingar och prognosen vid olika sjukdomar bra.

I ditt fall rekommenderas rehabilitering och egenträning i första hand, vid ett långvarigt problem med instabilitet bör du träffa en ortopedspecialist.

**Sammanfattning:**
- Operation kan vara aktuellt
- Sjukgymnastik/träning kan hjälpa
- Sök remiss till specialist
- Kortisoninjektion kan övervägas

---
*Dr. Carlos Rivero Siri, specialist i ortopedi*
