---
title: "Jag har smärtor sedan 4 månader i axel och framsidan av överarmen"
description: "Hej!  Jag har smärtor sedan 4 månader i axel och på framsidan av överarmen när jag för armen bakåt och uppåt. Jag träffade igår en läkare på vårdcentr..."
category: "axel"
topic: "ont-i-axeln"
tags: ["ny-fraga", "smärta"]
date: 2017-11-30
author: "Dr. Carlos Rivero Siri"
published: true
question: |
  Hej!
  
  Jag har smärtor sedan 4 månader i axel och på framsidan av överarmen när jag för armen bakåt och uppåt. Jag träffade igår en läkare på vårdcentralen som efter en undersökning sa att jag hade frozen shoulder.  Går det att ställa diagnos enbart efter en undersökning? Margareta
---

Hej Margareta,

Det som är typiskt för frusen axel är att det gör ont hela tiden och inte bara vid vissa rörelser.  Man kallar sjukdomen för frusen axel just därför axel axeln stelnar till och att det blir mycket svårt att röra den annat än rakt fram. Den uttalade stelheten och den kontinuerliga värken är karakteristisk för frusen axel. Ingen annan axelsjukdom ger en sådan uttalad stelhet utan en uppenbar orsak. Jag tycker att du skall se till så du får din axelled röntgad. En förutsättning för att man skall kalla sjukdomen frozen shoulder är att man inte hittar någon orsak till smärtorna på en röntgenundersökning (ex.  artros i axelleden).  Diagnosen går naturligtvis väldigt snabbt att ställa. Det räcker med att veta att man inte såg något på röntgen, lyfta armen rakt fram, rakt åt sidan och sedan vrida den utåt och inåt.

**Sammanfattning:**
- Utredning med bilddiagnostik rekommenderas
