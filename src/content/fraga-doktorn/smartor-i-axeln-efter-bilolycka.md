---
title: "Smärtor i axeln efter bilolycka"
description: "Hej!  Jag har efter bilolycka väldigt ont i hö axel. Det  värker dag som natt, värken varierar i intensitet och går från axeln ner i armen och upp i n..."
category: "axel"
topic: "impingement"
tags: ["impingement", "styrketräning", "smärta"]
date: 2013-01-29
author: "Dr. Carlos Rivero Siri"
published: true
question: |
  Hej!
  
  Jag har efter bilolycka väldigt ont i hö axel. Det  värker dag som natt, värken varierar i intensitet och går från axeln ner i armen och upp i nacken. Trycker man på ovansidan av axeln, ganska precis i mitten så strålar värken upp i nacke och ner till armbågen.
---

Jag är stel och rejält begränsad i rörlighet, kan lyfta armen nästan till brösthöjd sen tar det stopp. MR röntgen visade ingenting. Vad kan det  vara och vad ska jag göra? Kan inte jobba och går hos sjukgymnast som tycker det är konstigt att jag har ont då röntgen inte visade något. 

Efter en olycka kan axelleden värka och ömma under en lång tid. Vanligen går smärtan över. Var femte patient som drabbas av en whiplashskada får även en smärtor i axelleden. Sannolikt kan detta förklaras av att ett smärttillstånd i "trapetzius" muskeln förändrar skulderbladets position under olika rörelser och leder till att "rotatorcuffen" kläms åt.  Sjukgymnatik har en god effekt för att återställa ett normalt rörelsemönster i axelleden.

Lite yngre patienter kan ibland drabbas av skador på broskläppen (labrum), lite äldre patienter kan drabbas av rotatorcuffskador efter en bilolycka.

Den typen av MR-undersökning som vanligen används i Sverige är inte optimal för att påvisa en del mindre axelskador hos yngre patienter. Däremot fungerar MR-undersökningen bra för att utesluta allvarliga axelskador.  Att prata med patienten och undersöka axelleden är oftast viktigare än att utföra en MR undersökning.  Be din husläkare skicka en remiss till en axelspecialist inom ditt landsting.  Ha tålamod och fortsätt med sjukgymnastiken.  Sitter smärtorna runt nyckelbensleden kan denna led vara delvis skadad. Det finns en rad tänkbara diagnoser som inte alltid går att se på MR.   /

- Utredning med bilddiagnostik rekommenderas
- Sjukgymnastik/träning kan hjälpa
- Sök remiss till specialist
