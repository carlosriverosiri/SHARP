---
title: "Axeln ur led hos en 66 år gammal patient"
description: "Hej!  Vid halkolycka igår drogs min högra axel ut led (fixerad rakt upp). Tog i med den andra armen och drog tillbaka den. Stark smärta. Röntgades i n..."
category: "axel"
topic: "axeln-ur-led"
tags: ["axeln-ur-led", "smärta"]
date: 2015-02-13
author: "Dr. Carlos Rivero Siri"
published: true
question: |
  Hej!
  
  Vid halkolycka igår drogs min högra axel ut led (fixerad rakt upp). Tog i med den andra armen och drog tillbaka den. Stark smärta. Röntgades i natt i Gävle. Inga skelettskador. Väldigt stel idag, smärta vid rörelse.
  Hur länge tar läkningen normalt?
---

En axelluxation hos en patient som är äldre än 50 år är oftast en lite mer komplicerad skada än hos en yngre patient.

Det kan därför vara en stor fördel att vara lite mer aggressiv i sin utredning, än att bara ta en röntgen,  och tidigt utesluta en större rotatorcuffruptur.

Det viktigaste är att kontrollera styrkan i utåtrotation och inåtrotation.

Har du god kraft i dessa rörelser så har du inte drabbats av en problematisk rotatorcuffruptur.

Det går bra att spruta in lokalbedövning i leden för att sedan testa styrkan, eller att  beställa en ultraljuds- eller magnetkameraundersökning.

Prata med din husläkare så kan denne  säkert hjälpa dig.

Risken för att drabbas av en rotatorcuffruptur efter en axelluxation hos lite äldre patienter är hög (>50%).

Små skador har sannolikt inte så stor betydelse hos patienter med en låg aktivitetsnivå. /

- Utredning med bilddiagnostik rekommenderas
