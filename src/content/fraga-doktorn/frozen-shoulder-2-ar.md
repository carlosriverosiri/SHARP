---
title: "Frozen shoulder i 2 år"
description: "Hej, har haft ont i min axel i snart 2 år nu. Har nu fått diagnosen frusen skuldra. För att komma fram till den diagnosen har jag fått tre kortison sp..."
category: "axel"
topic: "frozen-shoulder"
tags: ["frozen-shoulder-frusen-axel", "operation", "smärta"]
date: 2016-02-10
author: "Dr. Carlos Rivero Siri"
published: true
question: |
  Hej, har haft ont i min axel i snart 2 år nu. Har nu fått diagnosen frusen skuldra. För att komma fram till den diagnosen har jag fått tre kortison sprutor under tre månader.
  
  En i slemsäcken som inte hjälpte så mycket och två i axelleden som tog bort smärtan nästan helt. Smärta med att föra handen bakom ryggen fanns dock kvar. Efter den sista sprutan skulle jag testa på och börja jobba igen (jobbar inom flyttbranschen, mycket fysiskt) för att se hur det kändes.
  
  Nu har det snart gått två månader, jag har jobbat en vecka heltid med flytt och jag känner att smärtan kommer tillbaks väldigt fort. Jag är väldigt rädd att jag hamnar i samma situation som innan kortisonsprutorna när jag ständigt hade smärtor i min axel och knappt lyfta handen över axelhöjd.
  
  MR och vanlig röntgen visar ingenting. Vad jag har fått veta så är frusen skuldra en sjukdom som går över av sig självt, kan man fortsätta ta kortisonsprutor tills det går över? Finns det andra alternativ?
---

Frozen shoulder är normalt sett självläkande. Prognosen är mycket god. En ökad aktivitetsnivå gör att sjukdomen läker snabbare. Låg aktivitetsnivå, rädsla och sjukdomstänkande gör att det tar längre tid.

Sitter den värsta smärtan i bicepsmuskeln på framsidan av överarmen under en lång tid så är prognosen inte lika god. Smärtor på framsida, baksida och utsida av axeln brukar läka ut fint.

Det faktum att man lyckats dämpa smärtan med hjälp av kortisoninjektioner i axelleden talar starkt för att diagnosen är korrekt.

Någon form av operation är alltid ett alternativ. Men detta rekommenderas normalt sett bara till patienter som har en outhärdlig kronisk smärta.

- Operation kan vara aktuellt
- Kortisoninjektion kan övervägas
