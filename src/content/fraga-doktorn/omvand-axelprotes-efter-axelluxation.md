---
title: "Omvänd axelprotes efter axelluxation"
description: "Hej, Den 9 maj flög jag på min högra axel varvid  Höger arm kunde jag inté lyfta framåt och uppåt mer än cirka 25 grader och utåt och uppåt sidledes n..."
category: "axel"
topic: "axeln-ur-led"
tags: ["axeln-ur-led", "operation", "styrketräning", "smärta"]
date: 2015-03-15
author: "Dr. Carlos Rivero Siri"
published: true
question: |
  Hej,
  Den 9 maj flög jag på min högra axel varvid
  
  Höger arm kunde jag inté lyfta framåt och uppåt mer än cirka 25 grader och utåt och uppåt sidledes något mindre. 
  MR togs cirka ett par veckor efter olyckan varvid framkom att det fanns tidigare artrosskador. Olyckan ledde till att jag hamnade i depression som nu börjat lyfta i alla fall. 
  Läkaren uppmanade mig att "ge armen en chans ", göra övningar och sen ska vi ses igen i slutet av september. En klar möjlighet är att operera in en spegelvänd axelprotes. Väntetid cirka ett halvår, eventuellt något mindre.
  Rakt framåt uppåt kan jag lyfta nu något bättre, det vill säga ungefär rakt utåt, men åt sidan uppåt inte mycket bättre än förr.
  Smärtan är emellertid praktiskt taget helt borta. 
  Går det att träna upp leden så att den blir rörligare? 
  Jag har även tillgång till gym för att kunna träna på sätt som är helt omöjliga hemma, men som skulle kunna aktivera muskler som sjukgymnasten rekommenderar. Jag var en flitig gymbesökare för cirka sju-åtta år sen men gjorde uppehåll på grund av att min PTSD förvärrades - med stark förbättring nu. 
  Jag brukar hålla fast vid principen att ju färre operationer, desto bättre. Men det är kanske nödvändigt nu. 
  -Kan leden bli sämre om jag undviker axelprotesoperation? Med tiden???
  -Hur rörlig kan man bli med en spegelvänd protes? Hur högt kan man lyfta armen (fram och åt sidan)
  -Jag har har fått veta att belastningsgränsen för en sån protes ligger på cirka 20 kg momentant. I och för sig hyfsat mycket och räcker för det mesta. Men kan jag träna upp leden, kanske inte operation är nödvändig??? Dessutom kan man ju träna upp andra armen att delvis ta över. 
  -OM protesen går ur led, kräver detta en operation för att rättas till?
  -Infektionssrisken ...då måste man tydligen ta bort hela protesten och döda infektionen och sätta in en ny. ller?
  -Den långa rehabiliteringstiden skrämmer mig en smula, även om jag varit med om sådana förlopp tidigare (benbrott, knäledssenbrott, cancer, och ytterligare ett tillfälle - börjar tappa räkningen). Jag är fullt beredd att ta en operation om övervägande skäl talar för den, men behöver synpunkter . 
  Min hälsa är i övrigt mycket bra. 
  
   
  
  En omvänd axelprotes innebär att ledkulan sitter fast mot ledskålen istället för mot överarmsbenet.
---

Rotatorcuffen mister sin hållfastighet med stigande ålder. Efter en urledvridning av axelleden hos en äldre patient så är det relativt vanligt med skador på rotatorcuffen.  I den bästa av alla världar ställs diagnosen snabbt så rotatorcuffen kan opereras på en gång. Väntetiderna inom vården leder ibland till att diagnosen försenas. Då kan det ibland vara svårt att sy den skadade rotatorcuffen. Starka smärtor eller en sänkt livskvalitet på grund av svaghet i axelleden kan vara orsaker till att man rekommenderar en operation med en omvänd axelprotes.

En del patienter har inte speciellt ont efter en massiv rotatorcuffskada. Träning av kroppshållning och olika delar av deltamuskeln kan istället förbättra funktionen i axelleden.  

Det finns alltid risker med en operation. Riskerna är större eller mindre beroende på hur pass komplicerad operationen är. Rent generellt så brukar man inte rekommendera en operation med axelprotes om du inte har några smärtor och om du upplever att du fungerar bra i din vardag, trots försvagningen i axelleden. /

**Sammanfattning:**
- Operation kan vara aktuellt
- Sjukgymnastik/träning kan hjälpa

---
*Dr. Carlos Rivero Siri, specialist i ortopedi*
