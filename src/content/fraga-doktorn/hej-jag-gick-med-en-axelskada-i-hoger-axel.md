---
title: "Ont efter kortisonspruta vid frozen shoulder - fungerar behandlingen?"
description: "Fråga om smärta efter kortisoninjektion vid frozen shoulder och om man bör avbryta behandlingsserien."
category: "axel"
topic: "frozen-shoulder"
tags: ["frozen-shoulder", "kortisoninjektion", "smärta"]
date: 2012-11-30
author: "Dr. Carlos Rivero Siri"
published: true
question: |
  Jag gick med en axelskada i höger axel i ca 10 månader och fick sjukgymnastikbehandlingar som inte hjälpte. Jag hade då bara smärta vid vissa rörelser men fick aldrig någon diagnos. Efter 10 månader började jag få begränsad rörelseförmåga och det försämrades snabbt, samtidigt började jag få mer och mer värk.
  
  Jag fick till slut konstaterat frozen shoulder (och man tror även jag hade en secondary impingement ursprungligen). Är nu ordinerad 4 kortisonbehandlingar, jag har fått 2 av dessa. Den andra injektionen sattes under röntgen direkt i leden.
  
  Jag har dock efter sprutorna fått väldigt ont, framförallt den 3:e dagen efter injektionen och av minsta millimeterrörelse av axeln. Betyder detta att injektionen inte haft avsedd effekt? Bör jag kontakta ortopeden för att eventuellt avbryta serien?
---

Det kan naturligtvis göra väldigt ont efter en kortisonspruta. Effekten går att utvärdera efter någon vecka. Att injektionen gör ont innebär inte att den inte kommer att ha effekt.

Har du en äkta frozen shoulder och kortisoninjektionen sitter i leden så kommer den med stor sannolikhet att ha en effekt.

Vid en äkta frozen shoulder brukar man dock få en momentan smärtlindring under några timmar efter injektionen av tandläkarbedövningen som man blandar ut kortisonet med.

Har du starka smärtor så kan jag bara rekommendera att du fullföljer den planerade behandlingen.

- Smärta efter kortisonspruta betyder inte att den saknar effekt
- Effekten kan utvärderas efter cirka en vecka
- Kortisoninjektion i leden fungerar oftast bra vid frozen shoulder
- Rekommendationen är att fullfölja behandlingsserien
