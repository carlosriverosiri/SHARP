---
title: "Bicepssenan har hoppat ur led"
description: "Hej!  Jag har haft problem med min axel i ca 3 år snart, jag tränade mycket på gymmet och hade ett fysiskt krävande jobb då jag gjorde tunga lyft och..."
category: "axel"
topic: "ont-bicepssenan"
tags: ["skadad-bicepssena", "operation", "styrketräning", "smärta"]
date: 2018-02-14
author: "Dr. Carlos Rivero Siri"
published: true
question: |
  Hej!
  
  Jag har haft problem med min axel i ca 3 år snart, jag tränade mycket på gymmet och hade ett fysiskt krävande jobb då jag gjorde tunga lyft och lyfte varor oftast över axelhöjd.
  
  Jag kan inte alls träna på gymmet eller utföra fysiska arbeten längre, det är knappt så att jag klarar av rehab övningar för min axel. Jag får oftast ont vid olika rörelser då axeln hamnar i fel lägen. 
  Jag har gjort magnetröntgen där jag fick svar att bicepssenan som fäster i axeln hoppar ur från sitt läge. Ortopeden har föreslår operation men jag känner mig inte trygg med hans svar. Jag har även problem med ac leden när jag gör en specifik rörelse så känns det som att det knäcker till. Vad skulle du rekommendera och hur stor är chansen att det skulle bli bra vid en operation.
---

Det är minst sagt sällsynt att se en bicepssena som har hoppat ur led hos en yngre man som inte drabbats av ett rejält trauma mot axeln.

Om du inte har ont i själva bicepsmuskeln så talar detta starkt emot att smärtorna kommer från bicepssenan.
Jag antager att du överhuvudtaget inte hade ställt dessa frågor om du hade en stark smärta i bicepsmuskeln.

Hade du haft ont i bicepsmuskeln så hade du ju inte tvivlat på diagnosen. 

Möjligen har man tolkat bilderna på ett sådant sätt att man anser att bicepssenan är ”subluxerad”, dvs ligger på kanten av bicepskanalen.

Vill man vara helt säker på om bicepssenan är subluxerad eller inte så behöver man göra en ultraljudsundersökning av bägge axlarna.

Då kan man se om det ser ut på samma sätt som i friska axeln. 
Av din sjukdomshistoria skulle jag nog mer gissa på att du har en tidig AC-ledsartros (ömhet över nyckelbensleden), möjligen med ett inslag av impingement.
Vid tidig AC-ledartros tycker jag personligen att ultraljud är en väldigt mycket bättre undersökning än MR, under förutsättning att man klarar av att tolka undersökningen.
 
Axeldiagnostik kan vara ganska komplicerat och är synnerligen svårt att utföra på distans.

Men axelledens sannolikhetslära innebär att man i första hand bör fundera på de vanligaste sjukdomarna hos en individ som tränar mycket på gym och lyfter tungt, än de ytterst sällsynta sjukdomarna.

- Utredning med bilddiagnostik rekommenderas
