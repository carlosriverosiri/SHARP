---
title: "Klättring med instabilitet i axeln?"
description: "Hej,Jag har under ca ett års tid upplevt en ostabilitetskänsla i min högra axel. Jag har svårt att röra den/armen när armbågen är i högre läge än själ..."
category: "axel"
topic: "labrumskada"
tags: ["slap-skada", "styrketräning", "smärta"]
date: 2013-02-19
author: "Dr. Carlos Rivero Siri"
published: true
question: |
  Hej,Jag har under ca ett års tid upplevt en ostabilitetskänsla i min högra axel. Jag har svårt att röra den/armen när armbågen är i högre läge än själva axeln. 
  
  
  Det uppkommer då ett "klickljud" i axeln som att något hoppar fram och tillbaka och det händer ofta att den låser sig, detta gör ont. Jag upplever också att den skadade axeln hänger ner mer än den vänstra, samt också lite framåt. Jag har klättrat i ca. tre år men jag började få ont för ca ett år sedan som sagt, inte från någon speciell händelse vad jag kan minnas men nu känns det som att det blir värre och värre hela tiden. Vad kan det vara och kan ni hjälpa mig? Tack på förhand! Sara
---

När en patient upplever att axelleden är instabil så är den instabil.

Det finns egentligen ingen avancerad undersökningsteknik eller MR kamera som mer specifikt kan ställa en diagnos än patientens egen känsla av instabilitet.

Ägnar du dig åt klättring så förefaller det inte orimligt att du blivit hängande en och annan gång i armen.

Detta kan resultera i skador på "bicepsankaret", dvs övre labrum.

Behandlingen av icke-traumatisk  instabilitet är alltid sjukgymnastik i första hand.

Börja med att träna "Core", dvs  rumpa-mage-rygg-skulderblad.

Undvik armhävningar/bänkpress.

Kontrollera i en spegel under din träning att dina skulderblad har ett symmetriskt rörelsemönster när du belastar axlarna symmetriskt.

Du behöver använda symmetriska vikter för detta.

Yngre patienter som är vana att träna mycket brukar oftast vara framgångsrika med sin stabiliserande träning.

Du behöver också kontrollera att du inte har någon svaghet i rotatorcuffen, detta kan en sjukgymnast hjälpa dig med.

En ensidig svaghet i rotatorcuffen (utåtrotation) kan ibland bero på en nervinklämning av skulderbladsnerven.

- Utredning med bilddiagnostik rekommenderas
- Sjukgymnastik/träning kan hjälpa
