---
title: "Impingement efter chiropraktorbesök"
description: "Hej  Jag har en lång berättelse och frågor i slutet. Jag har inte kunnat få hjälp och svar hittills och jag önskar verkligen att ni kan läsa detta och..."
category: "axel"
topic: "impingement"
tags: ["impingement", "operation", "styrketräning", "smärta"]
date: 2014-05-07
author: "Dr. Carlos Rivero Siri"
published: true
question: |
  Hej
   Jag har en lång berättelse och frågor i slutet. Jag har inte kunnat få hjälp och svar hittills och jag önskar verkligen att ni kan läsa detta och fundera över svar till mig.
   Jag har ådragit mig en skada då jag gick hos kiropraktiker för ett år sedan. 
  
  
  Vid besöket hos kiropraktikern hände något och jag fick direkt ont vid besöket. Första dagen efter besöket svullnade mitt nyckelben upp och ett stort blåmärke kom sedan strax nedanför nyckelbenet. Jag har haft väldigt ont och fick komma tillbaka till kiropraktikern efter två dagar eftersom han inte trodde han lyckats lossa allt. Han "knäckte" då samma områden igen, men tyvärr blev jag sämre. Jag hörde av mig ännu en gång till kiropraktikern och fick komma tillbaka 3 veckor senare. Då hade han andra typer av "knäckningar" som han utförde för att se om det skulle lossa denna gång. Inget hjälpte och tillslut sökte jag vård på vårdcentralen. Det blev sedemera en röntgen där sköterskorna reagerade på något men läkaren som sedan kollade sa att inget syntes. Var på nytt läkarbesök och ännu en röntgen. Jag blev sedan remitterad till ortopeden i Karlskoga. På ortopedmott fick jag en kortisonspruta för att lindra den kraftiga smärta jag har konstant och läkaren förberedde mig på att ev opereras. Tyvärr upplevde jag ingen skillnad och jag fick sedan göra en magnetröntgen. På röntgen visade det sig att något i axeln var inflammerat och att någon slags kapsel var "skadad". En ny läkare sa att han ville undvika operation och gav mig istället en ny kortisonspruta och remiss till sjukgymnast. Läkaren vill först se om detta fungerar innan en operation görs.
   Jag har frågat min läkare saker som han inte kan svara på och nu undrar jag om någon hos er har svar att ge. Diagnosen jag fått är Impingement hö axel.
   Det jag undrar är vad det är som gör att jag blivit sämre ju längre tiden går. Varför ökar smärtan? Vad är det som gör att det är helt olidligt att ligga ner? Finns det saker/rörelser jag bör undvika? Kommer sjukgymnastiken ha effekt på smärtan?
   Finns det tips om lägen som lindrar smärtan? Som det är nu har jag inget viloläge där jag är smärtfri och det gör mig totalt galen snart.
   Vad anser ni om operation? Är det något som är aktuellt för mig som upplever att det bara blir värre och värre?
---

Vid impingement är både sjukgymnastik och operation bra behandlingar.  Normalt sett rekommenderar man alltid att man försöker med sjukgymnastik innan man opererar.  Dels för att sjukgymnastik fungerar för de flesta patienter och dels för att rehab efter en eventuell operation blir enklare för de patienter som har lärt sig övningarna innan operation.

Det är vanligt att smärtorna är som värst på natten vid impingement. Oftast hjälper det att man ligger lite högt med några kuddar under ryggen. Man kan också pröva en "Tempur" madrass. Det finns en bra tempurvariant på Jysk som inte kostar lika mycket som orginalet.

- Operation kan vara aktuellt
- Sjukgymnastik/träning kan hjälpa
