---
title: "Kraftig smärta på ovansidan av axeln"
description: "Fråga om plötslig axelsmärta som kommer och går, med knäckningar och hängande axel."
category: "axel"
topic: "weightlifters-shoulder"
tags: ["ac-led", "nyckelbensleden", "inflammation", "weightlifters-shoulder"]
date: 2014-11-27
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
patientName: "SB"
patientAge: 19
question: |
  Hej!

  Mitt namn är SB och jag är 19 år.

  För cirka en månad sedan vaknade jag av att ha otroligt mycket smärta i min högra axel. Efter några dagar försvann smärtan helt, men det gick inte så länge innan den kom tillbaka.

  Nu helt plötsligt knäcks axeln och den hänger mer än den vänstra axeln. Det gör ont vid nästan alla rörelser jag gör. Smärtan kommer och försvinner under dagarna – mest där axeln sitter fast på bröstet/kroppen, på ovansidan, och ibland känns det där bak också.

  Det jobbiga är att jag bor utomlands utanför EU (Irak), därför har jag inte en aning om vad jag ska göra eller var jag ska vända mig.

  Tacksam för svar!
---

De flesta akuta axelsmärtor lägger sig inom någon eller några månader från debuten.

Att du upplever att du har ont på ovansidan av axeln och att axeln hänger ned kan möjligen bero på en inflammation i nyckelbensleden. När nyckelbensleden svullnar upp så ser det ut som axeln hänger ned.

Det finns flera olika orsaker till detta. En möjlig orsak hos lite yngre patienter är "Weightlifter's shoulder", det vill säga en slags inflammation i nyckelbensleden. Hos lite äldre patienter kan det vara artros i akromioklavikularleden (nyckelbensleden).

**Sammanfattning:**
- De flesta akuta axelsmärtor går över inom några månader
- Svullnad i nyckelbensleden kan få axeln att se hängande ut
- Hos unga kan det vara Weightlifter's shoulder
- Hos äldre kan det vara artros i nyckelbensleden

---
*Dr. Carlos Rivero Siri, specialist i ortopedi*
