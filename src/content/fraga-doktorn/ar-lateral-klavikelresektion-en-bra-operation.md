---
title: "Är lateral klavikelresektion en bra operation?"
description: "Fråga om prognos och alternativ vid AC-ledsartros när andra behandlingar inte hjälpt."
category: "axel"
topic: "ac-ledsartros"
tags: ["ac-led", "nyckelbensleden", "operation", "klavikelresektion", "kortisoninjektion"]
date: 2014-07-27
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  Jag har besvärats sedan våren 2013 av smärta i höger axel – dagtid, i vila och nattetid. Smärtan förvärras av rörelser då armen förs framför kroppen, framåt över axelhöjd, eller utåt sidan. Bakåt når armen inte mer än någon decimeter.

  Jag har smärta hela tiden över nyckelbensleden, i främre överarmen och i armbågsleden. Stelhet har uppkommit senaste månaden och försämrat rörligheten.

  Jag har fått en kortisoninjektion i nyckelbensleden med kortvarig effekt, men med ökad smärta i armbågsleden (typ tennisarmbåge). Kortison i armbågsleden gav ökad smärta och domning på underarmens insida.

  Som smärtlindring har akupunktur lindrat, och jag har fått 4 shockwave-behandlingar för 1,5 månad sedan – men ingen smärtlindrande effekt eller ökad rörlighet ännu.

  En MR visade inflammation i nyckelbensleden och ödem. Ytterligare en kortisoninjektion gav ingen förbättring.

  Min fråga är: Finns det andra diagnoser att överväga? Vilka undersökningar bör göras? Jag har informerats om att klavikelresektion inte har så bra prognos och att besvären ofta kommer tillbaka – stämmer det?
---

Det finns naturligtvis andra sjukdomar som ger snarlika symtom. Egentligen är det inte olika radiologiska undersökningar som är viktiga för diagnosen. Det är lätt att vilseledas av olika åldersförändringar eller anatomiska variationer som man kan se på MR.

Sjukdomar som bara sitter i nyckelbensleden brukar sällan vara kombinerade med domningar eller stråla ut på framsidan av överarmen. Den typiska smärtan från nyckelbensleden strålar upp mot nacken.

Att resultaten från klavikelresektioner varierar kan möjligen bero på svårigheter att ställa rätt diagnos.

Vid typiska kliniska fynd, typisk sjukdomshistoria och en typisk röntgenbild så är en lateral klavikelresektion en operation som lyckas i mer än 85–90 % av fallen.

**Sammanfattning:**
- MR-fynd kan vilseleda – det är kliniken som är viktigast
- Typisk smärta från nyckelbensleden strålar mot nacken, inte ut i armen
- Domningar tyder på att problemet inte enbart sitter i nyckelbensleden
- Lateral klavikelresektion lyckas i 85–90 % av fallen vid rätt diagnos

---
*Dr. Carlos Rivero Siri, specialist i ortopedi*
