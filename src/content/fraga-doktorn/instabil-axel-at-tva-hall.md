---
title: "Instabil axel åt två håll - jobba är en kamp varje dag"
description: "Fråga om svår instabilitet i axeln som påverkar vardagen. Läs ortopedspecialistens svar om när operation kan vara aktuellt."
category: "axel"
topic: "overrorlighet"
tags: ["överrörlighet", "instabilitet", "operation", "smärta"]
date: 2015-10-16
author: "Dr. Carlos Rivero Siri"
published: true
question: |
  Hej!
  
  Har fått diagnos på instabil axel åt två håll - framåt och utåt. Har haft det snart i sex år och det blir bara värre.
  
  Kan sitta vid datorn ca fyra minuter innan det känns som om överarmen ska sprängas. Bara att tvätta håret, städa, köra bil och jobba är en kamp varje dag.
  
  Har gått på sjukgymnastik, men känns ingen skillnad. Var förra veckan hos en ortoped, och han sa att jag skulle gå på sjukgymnastik två gånger i veckan under ett år till att börja med igen.
  
  Känns som om ingen tar mig på allvar. Värken äter upp mig inifrån och ut, både fysiskt och psykiskt.
  
  Fick även morfin, men de hjälper inte. Läkaren anser inte att han vill operera i första taget.
  
  Jag är även överrörlig.
  
  Men allt jag vill är att jobba och ha en någorlunda smärtfri vardag. Vad anser du?
  
  Vänliga hälsningar,
  C
---

Vid en långvarig instabilitet som inte blir bättre på en strukturerad rehabilitering och som på ett signifikant sätt sänker patientens livskvalitet så brukar jag rekommendera operation.

Operationen i sig är rent kirurgiskt tekniskt krävande. En liten andel av patienterna kan ha en besvärlig period efter en sådan operation.

Därför är det oftast klokt att vara lite restriktiv med att rekommendera kirurgi.

**Sammanfattning:**
- Operation kan vara aktuellt vid svår instabilitet
- Kirurgin är tekniskt krävande
- En del patienter har besvärlig period efter operation
- Läkare är ofta restriktiva med kirurgi



