---
title: "Axelluxation hos 57 åring"
description: "Hej!  För 10 dgr sedan föll jag med cykeln,fick väja för en bil. Landade på hö sida och fick uppsöka sjukhus. Röntgen visade skulderledsluxation. Man..."
category: "axel"
topic: "axeln-ur-led"
tags: ["axeln-ur-led", "styrketräning", "smärta"]
date: 2017-06-01
author: "Dr. Carlos Rivero Siri"
published: true
question: |
  Hej!
  
  För 10 dgr sedan föll jag med cykeln,fick väja för en bil. Landade på hö sida och fick uppsöka sjukhus. Röntgen visade skulderledsluxation.
  Man drog den rätt med hjälp av drag uppåt vid axeln och vid handen. Hemskt smärtsamt och en senare när jag dammsög så smällde till alldeles väldigt i axeln och ner genom armen. Fick uppsöka akuten igen, fick efter röntgen veta att skellettet såg bra ut.
  Min fråga är, vad kan ha hänt eftersom jag har så mkt mer smärtor nu än efter det ursprungliga traumat? Ska på uppföljning om ett par veckor,vad kollar man då?
  
  Bilden visar en akut axelluxation som ännu ej reponerats
  
  Ruptur/avrivning av supraspinatussenan
---

Beklagar sent svar. Efter en axelluxation hos en patient som är över 50 år gammal så brukar man kontrollera styrkan i rotatorcuffen. Detta gör man för att utesluta en allvarlig rotatorcuffskada. Sjukgymnaster är duktiga på testa funktionen av axelleden.

En större rotatorcuffruptur är inte ovanligt att hitta hos patienter äldre än 50 år som drabbats av en axelluxation.
Denna typ av skada är ovanlig hos patienter yngre än 40 år som har drabbats av en axelluxation.
Om du några veckor efter axelluxationen har god kraft i axelledens utåtrotation och intåtrotation, så är det inte så sannolikt att du har en problematisk rotatorcuffskada (massiv rotatorcuffruptur).
Mindre allvarliga skador på rotatorcuffen kan man utesluta med en magnetkameraundersökning eller ultraljudsundersökning.

**Sammanfattning:**
- Utredning med bilddiagnostik rekommenderas
- Sjukgymnastik/träning kan hjälpa
