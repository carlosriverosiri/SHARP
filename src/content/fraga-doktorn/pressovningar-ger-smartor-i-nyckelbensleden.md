---
title: "Pressövningar ger smärtor i nyckelbensleden"
description: "Fråga om smärta i nyckelbensleden vid pressövningar och om man kan fortsätta styrketräna."
category: "axel"
topic: "ac-ledsartros"
tags: ["gym", "ac-led", "nyckelbensleden", "styrketräning", "artros"]
date: 2015-04-17
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  Jag får ont i knölen på axeln (nyckelbensleden) när jag trycker på den, endast när jag kör pressövningar.

  Kan jag fortsätta styrketräna? Eller kan jag skada nyckelbensleden allvarligt om jag fortsätter?

  Tack på förhand från en som älskar styrketräning!
---

Den vanligaste orsaken till smärtor över nyckelbensleden är artros i nyckelbensleden. Då problemen oftast uppkommer genom belastning så har vila god effekt.

Sjukgymnastik har inte någon effekt vid artros i yttre nyckelbensleden om du har normal rörlighet i själva axelleden. Är själva axelleden lite stel kan dock stretching av axelleden och sjukgymnastik minska belastningen på den yttre nyckelbensleden.

Ta kontakt med en sjukgymnast eller naprapat för att få hjälp med övningar.

Din nyckelbensled kommer inte att ta allvarlig skada av att du belastar den. Däremot kan den göra ont av belastningen.

Hos personer som i många år utsatt sin axelled för tung belastning är artros i yttre nyckelbensleden ett normalt tillstånd som vanligen inte ger några kroniska smärtor.

- Vila hjälper eftersom smärtan uppkommer vid belastning
- Sjukgymnastik hjälper om axelleden är stel
- Du kan inte skada nyckelbensleden allvarligt genom träning
- Artros vid långvarig styrketräning är normalt och ger sällan kroniska besvär
