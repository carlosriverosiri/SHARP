---
title: "Pressövningar ger smärtor i nyckelbensleden"
description: "Hej! Jag får ont i knölen på axeln (nyckelbensleden) när jag trycker på den, endast när jag kör pressövningar. Kan jag fortsätta styrketräna? Eller kan ja..."
category: "axel"
tags: ["gym","ac-led","nyckelbensleden"]
date: 2015-04-17
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  (Frågan behöver extraheras manuellt från svaret)
---

Hej!
Jag får ont i knölen på axeln (nyckelbensleden) när jag trycker på den, endast när jag kör pressövningar. Kan jag fortsätta styrketräna? Eller kan jag skada nyckelbensleden allvarligt om jag fortsätter? Tack på förhand från en som älska styrketräning.

*Den vanligaste orsaken till smärtor över nyckelbensleden är artros i nyckelbensleden. Då problemen oftast uppkommer genom belastning så har vila god effekt.  Sjukgymnastik har inte någon effekt vid artros i yttre nyckelbensleden vid en normal rörlighet i själva axelleden. Är själva axelleden lite stel kan dock streching av axelleden och sjukgymnastik minska belastningen på den yttre nyckelbensleden. Ta kontakt med en sjukgymnast eller naprapat för att få hjälp med övningar. Din nyckelbensled kommer inte att ta allvarlig skada av att du belastar den. Däremot så kan den göra ont av belastningen. Hos personer som i många år utsatt sin axelled för tung belastning så är atros i yttre nyckelbensleden ett normalt tillstånd som vanligen inte ger några kroniska smärtor. /Carlos Rivero Siri*
