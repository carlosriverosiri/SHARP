---
title: "Misslyckade operationer"
description: "Hej!  Min sambo har haft kraftiga smärtor i axeln i 5 år.  Allt började att hon ramlade och fick ett lättare ryck i axeln. Därefter fick hon en krafti..."
category: "axel"
topic: "impingement"
tags: ["impingement", "operation", "smärta"]
date: 2012-02-16
author: "Dr. Carlos Rivero Siri"
published: true
question: |
  Hej!
  
  Min sambo har haft kraftiga smärtor i axeln i 5 år.  Allt började att hon ramlade och fick ett lättare ryck i axeln. Därefter fick hon en kraftig frusen axel.
  
  Efter narkosmanipulation blev rörligheten bättre, men smärtan kvarstod. Efter nästa åtgärd, artoskopi, hittade man en inflammerad slemsäck (togs bort) samt överrörlig axel. Värken försvann något men kom tillbaka efter 5 månader. Ortopederna säger bara att det inte går att göra nåt operativt mera, vilket är svårt att förstå. Hon har blivit magnetröntgad flera gånger samt genomgått ultraljud - inga fynd. Kortisonsprutor hjälper inte, men om man ger enbart bedövningsputa i axeln då är hon smärtfri 1 dygn.
---

Det är naturligtvis mycket svårt att ställa diagnos genom andrahandsuppgifter.

Magnetkamera undersökning är väl bra på att hitta en del avslitna senor, artros och cystor men det är rätt mycket som MR inte är bra på.

Det som talar starkt för att din sambo lider av impingement är väl ändå att operationen av slemsäcken gav smärtfrihet i 5 månader och lokalbedövningsinjektioner (i slemsäcken?) ger en distinkt effekt.

Det är nämligen slemsäcken som brukar göra ont vid impingement.

Det är inte ovanligt att träffa patienter som först genomgått en frusen axel för att lite senare drabbas av en annan sjukdom, bl.a impingement.

Överrörlighet som resttillstånd efter frusen axel är ovanligt. /

- Operation kan vara aktuellt
- Utredning med bilddiagnostik rekommenderas
