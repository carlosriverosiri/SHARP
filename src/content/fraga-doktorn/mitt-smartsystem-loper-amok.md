---
title: "Mitt smärtsystem löper amok"
description: "Fråga om axelsmärta i kombination med ryggproblem, diskbråck i nacken och misstänkt frozen shoulder."
category: "axel"
topic: "frozen-shoulder"
tags: ["ac-led", "nyckelbensleden", "frozen-shoulder", "nacksmärta", "impingement"]
date: 2018-01-09
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  Mitt smärtsystem löper amok, vilket jag medicinerar för. Jag har sedan nästan 30 år ryggproblem med diskbråck i ländryggen, där jag har fått en diskprotes insatt för fyra år sedan.

  I våras fick jag nya diskbråck i nacken, på vänster sida.

  Jag har sedan flera månader tillbaka smärtor i båda axlarna, fast värst på vänster sida. Smärtorna är värst på morgonen men finns med under hela dagen. Då jag inte kan sitta så ligger jag alternativt går.

  Jag arbetar som lärare och har specialpallar. Jag ligger sedan vid arbete hemma, ofta med datorn i knät.

  Idag var jag hos min vårdcentralsläkare som talar om en eventuell frozen shoulder och har skickat mig till ultraljudsundersökning.

  Jag äter konstant Alvedon, Naprosyn, Tryptizol och vid behov Tramadol och Ketogan på grund av ryggen. Tar numera även Tramadol mot axelvärken.

  Tror ni, utifrån min enkla beskrivning, att läkarens misstanke kan vara relevant?

  Jag tränar mycket utifrån min rehab hos en sjukgymnast: övningar varje dag, gymmar varannan dag eller minst två gånger per vecka, och gör ett flexpass (stretchning) och bas/medelpass då ryggen klarar det, på Friskis & Svettis. De dagar jag inte gymmar försöker jag promenera minst 20 minuter.
---

Om du har en mycket uttalad stelhet och en tämligen konstant smärta i axelleden så är diagnosen frusen axel rimlig.

Man kan överväga en annan diagnos – impingement – om du inte är speciellt stel och smärtan är värst på natten och efter belastning och varierar mycket under dagen.

En vanlig diagnos vid kombinationen av nack- och axelsmärtor är artros i AC-leden. Vid artros i AC-leden med nacksmärtor brukar det göra betydligt ondare att röra i axelleden än i nacken.

Vid kombinationen nack- och axelsmärtor är en ömmande AC-led ett vanligt fynd.

**Sammanfattning:**
- Frusen axel: konstant smärta + uttalad stelhet
- Impingement: varierande smärta, värst nattetid och efter belastning
- AC-ledsartros: vanligt vid kombinationen nack- och axelsmärtor
- En ömmande AC-led är ett vanligt fynd vid dessa kombinerade besvär

---
*Dr. Carlos Rivero Siri, specialist i ortopedi*
