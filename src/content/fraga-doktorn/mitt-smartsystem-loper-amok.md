---
title: "Mitt smärtsystem löper amok"
description: "Hej!  Mitt smärtsystem löper amok, vilket jag medicinerar för. Har sedan nästan 30 år ryggproblem med diskbråck i ländryggen, där jag har fått en diskprot..."
category: "axel"
tags: ["ac-led","nyckelbensleden"]
date: 2018-01-09
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  (Frågan behöver extraheras manuellt från svaret)
---

Hej! 
Mitt smärtsystem löper amok, vilket jag medicinerar för. Har sedan nästan 30 år ryggproblem med diskbråck i ländryggen, där jag har fått en diskprotes insatt för fyra år sedan.

I våras fick jag nya diskbråck i nacken, på vänster sida.

Har sedan flera månader tillbaka smärtor i båda axlarna, fast värst på vänster sida. Smärtorna är värst på morgonen, men finns med under hela dagen. Då jag inte kan sitta, så ligger jag alternativt går. Jag arb som lärare o har specialpallar. Ligger sedan vid arbete hemma, ofta med datorn i knät. 

Idag var jag hos min VC-läkare som talar om en ev frozen shoulder och har skickat mig till ultraljudsundersökning. Jag äter, pga ryggen, konstant Alvedon, Naprasyn, Tryptizol och vid behov Tramadol och Ketogan. Tar numera även Tramadol mot axelvärken. 
Tror ni, utifrån min enkla beskrivning, att läkarens misstanke kan vara relevant? 
Jag tränar mkt, utifrån min rehab hos en sjukgymnast. Detta innebär att jag gör vissa övningar varje dag, gymmar varannan dag alt minst två ggr per vecka och gör på ett flexpass (stretchning) och bas/medelpass då ryggen klarar det, på Friskis & Svettis. De dagar jag inte gymmar eller går på ngt pass försöker jag promenera i alla fall 20 minuter.

*Om du har en mycket uttalad stelhet och en tämligen konstant smärta i axelleden så är diagnosen frusen axel rimlig.  Man kan överväga en annan diagnos, impingement, om du inte är speciellt stel och smärtan är värst på natten och efter belastning och varierar mycket under dagen. 
En vanlig diagnos vid kombinationen av nack och axelsmärtor är artros i AC-leden. Vid artros i AC-leden med nacksmärtor, brukar det göra betydligt ondare att röra i axelleden än i nacken. Vid kombinationen nack- och axelsmärtor är en ömmande AC-led ett vanligt fynd.

---
*Dr. Carlos Rivero Siri, specialist i ortopedi*
