---
title: "Ont i axeln i 10 år - upprepade axelluxationer"
description: "Fråga om återkommande axelluxationer under 10 år. Läs ortopedspecialistens svar om instabilitet och behandlingsalternativ."
category: "axel"
topic: "axeln-ur-led"
tags: ["axeln-ur-led", "instabilitet", "operation", "styrketräning"]
date: 2015-05-25
author: "Dr. Carlos Rivero Siri"
published: true
question: |
  Hej!
  
  Allt började när jag var 17 år, då hoppade min högra axel när jag körde kampsport och kort därefter den vänstra. Vet inte hur många gånger mina axlar har gått ur led men skulle gissa på 7 på högra och 7 på vänstra.
  
  Alla gånger har jag fått in min axel på plats själv. Har slutat med kampsporten och börjat styrketräna nu.
  
  För ett år sedan så hoppade min högra axel, fick åka in på akuten där dom gungade tillbaka den på plats. Men nu för två veckor sen gick min vänstra axel ur led (kampsport) jag och min kompis försökte få den på plats med hjälp av vikter men tillslut så såg vi att den hade hoppat ur framåt och att jag var tvungen att åka in direkt.
  
  Alla gånger har min axel slutat göra ont 1 vecka efter en axelluxation men den här gången så känns det helt konstigt, har gått två veckor nu och jag får ont när jag gör vissa rörelser eller när jag vaknar på morgonen.
  
  Jag vill inte operera axlarna, vill bara veta vad mina alternativ är för något bortsett från operation.
  
  Vill bara tillägga att varje gång min axel har gått ur så har jag tex tunga vikter över huvudet, kampsport. En gång gick den ur i sömnen, vaknade med en obeskrivlig smärta när jag var 19 år.
  
  Vill veta hur jag ska träna upp mina axlar på rätt sätt.
  
  Mvh B
---

Det enklaste sättet att undvika operation eller att axlarna hoppar ur led är att minska aktivitetsnivån.

Det finns ingen dokumenterad rehabilitering som gör att du kan fortsätta med en hög aktivitetsnivå utan att riskera att axlarna hoppar ur led.

Om du själv lyckas reponera axeln när den hoppar ur led så skadas inte axeln lika mycket, som när den ligger ur led en längre tid.

Både ledskålen och ledhuvudet kan få permanenta skador av långvariga axelluxationer. Dessa skador gör att axlarna blir allt mer instabila.

Tyvärr så måste du nog göra ett val mellan en lägre aktivitetsnivå eller operation.

**Sammanfattning:**
- Minskad aktivitetsnivå är alternativet till operation
- Snabb reponering minskar skaderisken
- Upprepade luxationer gör axeln mer instabil
- Val mellan lägre aktivitet eller operation

