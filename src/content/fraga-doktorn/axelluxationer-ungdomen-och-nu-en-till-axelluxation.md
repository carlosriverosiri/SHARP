---
title: "Axelluxationer i ungdomen och nu en till axelluxation"
description: "Hej,  Min högeraxel gick ur led vid 3 tillfällen under en 10-årsperiod när jag var 15-25 år. Sen hände ingenting på 20 år, ingen instabilitet eller sm..."
category: "axel"
topic: "axeln-ur-led"
tags: ["axeln-ur-led", "operation", "styrketräning", "smärta"]
date: 2017-03-03
author: "Dr. Carlos Rivero Siri"
published: true
question: |
  Hej,
  
  Min högeraxel gick ur led vid 3 tillfällen under en 10-årsperiod när jag var 15-25 år. Sen hände ingenting på 20 år, ingen instabilitet eller smärta, förutom att jag har tappat en hel del rörlighet vad gäller utåtrotation i axeln. 
  
  De senaste åren har jag dock fått först vänster och sen höger axel ur led i ganska våldsamma skidolyckor. Senaste gången (2 år sedan) med en fraktur i axeln, som dock läkte bra. Jag har rehabtränat ordentligt hos en bra sjukgymnast och har fortfarande ingen instabilitet eller smärta. Jag fortsätter att vara mycket aktiv med bl a skidåkning och är orolig för att axlarna ska gå ur led igen när jag åker skidor. Det gör så himla ont varje gång, det är lång rehab och varje gång tappar jag mer rörlighet. Mina frågor är 1)  bör jag överväga operation och 2) kan en ortos som håller ner armen (tex donjoy sully) skydda vid ett fall under skidåkning?
  
  Med vänlig hälsning,
  
  J
---

När axelleden går ur led efter ett trauma så är den vanligaste orsaken att ett ledband på framsidan av axelleden har lossnat från ledskålens kant.

Våldsamma olyckor leder sannolikt till lite större skador. När axeln ligger ur led länge efter olyckan så kan även detta leda till lite större skada.

När axelleden har luxarat efter en mindre olycka och du omedelbart fått axelleden på plats så är sannolikt skadorna i axelleden små.

Otrosen Don Joy Sully Shoulder Stabilizer förhindrar att du lyfter armen utåt. Sannolikt kommer då risken för att du luxerar axeln minska, men funktionen i axelleden kommer också att minska.

Risken för att axelleden skall hoppa ur led en gång till är sannolikt inte speciellt stor. Rent generellt är risken för axelluxationer ganska liten hos patienter över 40 år.  Upplever du att axeln är stabil och du inte har några smärtor så är det nog onödigt att operera axeln.

