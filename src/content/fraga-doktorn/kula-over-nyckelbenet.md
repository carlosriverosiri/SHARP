---
title: "Kula över nyckelbenet.."
description: "Hej Carlos. Skulle vilja fråga om mitt onda nyckelben. I höstas började mina symtom med att det stack nedanför axeln som om det var en kniv som stack i mig..."
category: "axel"
tags: ["ac-led","nyckelbensleden"]
date: 2014-05-17
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej Carlos. Skulle vilja fråga om mitt onda nyckelben. I höstas började mina symtom med att det stack nedanför axeln som om det var en kniv som stack i mig samt som elektriska stötar. Det gjorde hemskt ont. 

Var hos min massör och vi trodde kanske att det kunde vara en nerv i kläm.  Behandlades med massage. Gick inte över.  Fick en röntgen av axeln. Hade en mindre förslitning i nyckelbensleden mot axeln. Efter jul så hade jag fått en kula eller om benet sticker upp vid nyckelben/axel och värk kom mer och mer. I slutet av mars gav doktorn mig en kortisonspruta och jag skulle höra av mig om detta inte hjälpte. Efter kortisonsprutan vilade jag mycket men  ( jobbar i kök & lagar mat). Vad är det jag har fått egentligen i min axel/nyckelben. Varför sticker det upp som en kula eller benet? värken är olidlig när den kommer .Det blir inte bättre utan värre.  Jag hoppas kunna få komma till en ortoped om detta men kunde vara skönt att du kanske kunde svara mig vad det skulle kunna vara och vad finns det för hjälp under tid jag väntar på svar. Tack på förhand!  /L
---

Det låter som om du har problem med artros i nyckelbensleden, kom kulan snabbt kan det också vara frågan om ett ganglion, en slemkula från leden. Då brukar nyckelbensleden växa och den känns som en knöl på ovansidan av axelleden. Vid artros i nyckelbensleden kan sjukgymnastik hjälpa om du stelnat till i själva axelleden. I annat fall har sjukgymnastik inte så stor effekt. Artros i nyckelbensleden går att operera med goda resultat.

---
*Dr. Carlos Rivero Siri, specialist i ortopedi*
