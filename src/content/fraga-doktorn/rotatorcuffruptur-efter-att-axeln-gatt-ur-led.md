---
title: "Rotatorcuffruptur efter att axeln gått ur led?"
description: "Hej!  Min axel gick ur led för en vecka sedan på mitt arbete. Jag ska till sjukgymnast i morgon men har ändå några frågor. Jag kan inte röra armen ut..."
category: "axel"
topic: "axeln-ur-led"
tags: ["axeln-ur-led", "styrketräning"]
date: 2013-01-23
author: "Dr. Carlos Rivero Siri"
published: true
question: |
  Hej!
  
  Min axel gick ur led för en vecka sedan på mitt arbete. Jag ska till sjukgymnast i morgon men har ändå några frågor. Jag kan inte röra armen ut från sidan och uppåt, det är helt stopp. Jag kan pendla armen lite uppåt (gångrörelse) men inte mycket.
  
  Kan det även vara en skada på en sena? När kan jag börja löpträna igen?
---

Det går inte att utesluta en rotatorcuffruptur utan att genomföra en ultraljudsundersökning eller en MR undersökning.

Om du har tappat mer än 50% av din normala funktion i axelleden efter en axelluxation, och dessutom inte är en ungdom, så tycker jag nog att indikationen för vidare utredning är mycket stark och det bör ske tämligen raskt.

Om du har en mer omfattande skada i axelleden så blir det bara svårare och svårare att göra något åt denna skada om du väntar för länge.

De vanligaste orsakerna till dålig kraft i axelleden efter en axelluxation är en axillarisnervskada (brukar läka med tiden) eller en rotatorcuffruptur.

**Sammanfattning:**
- Utredning med bilddiagnostik rekommenderas

---
*Dr. Carlos Rivero Siri, specialist i ortopedi*
