---
title: "Smärtor efter operation av seninklämning"
description: "Fråga om kvarstående smärta och prognos efter akromioplastik och lateral klavikelresektion."
category: "axel"
topic: "ac-ledsartros"
tags: ["ac-led", "nyckelbensleden", "operation", "akromioplastik", "klavikelresektion", "impingement"]
date: 2015-07-29
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  Har genomgått akromioplastik och artroskopisk lateral klavikelresektion (2015-02-12) efter en åttaårig process mot slutlig diagnos. Supraspinatus var nästan genomgående rupturerad och AC-leden smärtande.

  Läkning angiven till 3–6 månader, full styrka efter 12 månader. Nu har jag i princip full rörlighet men viss smärta i supraspinatussenan i ytterlägen – troligen från AC-leden.

  Har inte fått någon trovärdig redogörelse av läkningsprocessen ("Det broskar till sig i leden"). Ett häpnadsväckande uttalande av läkare och sjukgymnast.

  En resecerad klavikel saknar ju ledbrosk, vilket inte nybildas. Alltså nöter en naken, eventuellt bindvävsförstärkt, klavikelända mot akromionsidans eventuellt återstående ledbrosk.

  Ledbrosket nöts ner med tiden och artrosen smälter ner sin del av detta. Är prognosen alltså fortsatt dålig, och med tiden ökande smärta även om styrkan och rörligheten är rätt OK?
---

Efter en operation där man fräser bort en del av yttre nyckelbensändan ska inte längre nyckelbenet leda mot akromion.

Man kan förvänta sig en förbättring vad gäller smärta och rörlighet efter den operation du beskriver. Alla patienter blir dock inte helt smärtfria.

Normalt sett ser man den mest påtagliga effekten av operationen inom ett år. Därefter har man ytterligare en liten förbättring under följande år.

**Sammanfattning:**
- Efter operationen ska nyckelbenet inte längre leda mot akromion
- Förbättring av smärta och rörlighet kan förväntas
- Alla blir inte helt smärtfria
- Största förbättringen ses inom första året, sedan ytterligare förbättring
