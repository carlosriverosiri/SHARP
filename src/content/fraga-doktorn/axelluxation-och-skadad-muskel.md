---
title: "Axelluxation och skadad muskel"
description: "Hej Jag ramlade och fick en mycket kraftig axelluxation 10/12 2011. Efter ca 8 veckor och efter sjukgymnast bedömning/träning så upplevde jag ingen jä..."
category: "axel"
topic: "axeln-ur-led"
tags: ["axeln-ur-led", "styrketräning", "smärta"]
date: 2012-03-29
author: "Dr. Carlos Rivero Siri"
published: true
question: |
  Hej Jag ramlade och fick en mycket kraftig axelluxation 10/12 2011. Efter ca 8 veckor och efter sjukgymnast bedömning/träning så upplevde jag ingen jätte förbättring mina rörelser.
  
  Efter många om och men så fick jag komma till ortopeden på mitt sjukhus (ett mindre). Där fick jag en cortisonspruta i axeln samt remiss för MR. Nu har svaret kommit och jag har fått MR svaret av läkaren. Svaret som jag fick var att det var en bristning i muskulaturen samt ett svullet ledband samt en skada på Scapula. Inga direkta åtgärder enligt denna ortoped. Hon hade samtalat med sin kollega som kunde "lite mer" om axelskador och som bedömde att det var att vänta på självläkning. Är det en korrekt bedömning? Jag är 40 år och aktiv inom tennis och golf och det rör sig om höger axel / skulderblad. Det har ändå gått 3 månader nu och jag är instabil i vissa lägen samt har ont i vissa rörelser.
---

Om du är 40 år, högaktiv och drabbats av en "rotatorcuffruptur" så bör du träffa en axelspecialist. Felmarginalen vid bedömning av MR bilder ligger sällen över 5-10%.  

Instabiliteten kan sannolikt förklaras av en insufficient rotatorcuff och den lilla benskadan på scapula ("bony Bankart"?). Bägge delarna kan destabilisera axeln.   De flesta svenska ortopeder har goda kunskaper om behandlingen av en akut axelinstabilitet.  Råkar du ut för en ny  luxation eller om ditt träningsprogram inte ger någon effekt och instabilitetskänslan / smärtan kvarstår trots målmedveten och långvarig träning (6 månader) så bör du nog bedömmas av en erfaren ortoped eller en axelspecialist. 

MVH

- Utredning med bilddiagnostik rekommenderas
- Sjukgymnastik/träning kan hjälpa
- Sök remiss till specialist
