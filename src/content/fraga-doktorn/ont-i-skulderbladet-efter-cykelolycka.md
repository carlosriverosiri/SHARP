---
title: "Ont i skulderbladet efter cykelolycka"
description: "Hej. För snart två år sedan så cyklade jag omkull och landade på min ena axel. Jag har haft problem sedan dess.    Jag har ont från och till, och när..."
category: "axel"
topic: "labrumskada"
tags: ["labrumskada", "styrketräning", "smärta"]
date: 2012-10-16
author: "Dr. Carlos Rivero Siri"
published: true
question: |
  Hej. För snart två år sedan så cyklade jag omkull och landade på min ena axel. Jag har haft problem sedan dess. 
  
  
  Jag har ont från och till, och när jag har som ondast så gör det ont i axeln, skulderbladet och upp mot nacken/halsen. Så ont har jag ganska ofta och brukar äta allt från ipren,panodil till voltaren. De dagar det inte gör ont så känner jag ändå att jag är mycket stelare och axeln knäcker till i vissa lägen(det gjorde den inte inte innan olyckan) jag känner konstant att något inte är som det ska. Jag har provat sjukgymnastik och har röntgat axeln med har inte fått svar på vad det kan vara.
---

Om du landade och tog emot dig med utsträckt hand så kanske jag skulle gissa på en "postero-superior labrumskada".

Denna kan man ibland indirekt se på MR genom att det bildas cystor vid den skadade broskläppen.

Andra möjliga diagnoser är en skada i AC-leden.

Det låter inte som en rotatorcuff/bicepsskada.

För att kunna ställa en någorlunda vettig diagnos så behöver man klämma och känna på axeln.

Just labrumskador är bland det svåraste att diagnostisera vid axelproblem.

Upplever du att axelleden blivit lösare, eller glider och hoppar så talar det för en labrumskada.

Om din sjukgymnast finner att du blivit svagare i utåtrotation i axelleden så talar detta för en labrumskada.

- Utredning med bilddiagnostik rekommenderas
- Sjukgymnastik/träning kan hjälpa
