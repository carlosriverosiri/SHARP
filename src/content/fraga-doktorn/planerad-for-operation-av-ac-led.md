---
title: "Skall operera AC-leden"
description: "Fråga om skillnaden mellan AC-ledsartros och impingement samt rehabtid efter operation."
category: "axel"
topic: "ac-ledsartros"
tags: ["ac-led", "nyckelbensleden", "operation", "impingement", "kalkaxel"]
date: 2013-03-12
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  Jag har precis varit och fått diagnosen förslitning i nyckelbenet och en operation planeras.

  När jag på er hemsida läser om impingement känner jag igen symtombeskrivningen – hur vet en läkare att det inte är det?

  Vi kunde också konstatera en kalkaxel.

  Och hur länge är rehabtiden för en artrosoperation i nyckelbenet?

  Tacksam för svar!
---

Vid artros i akromioklavikularleden (AC-leden, nyckelbensleden) har man typiska symtom i form av smärta när man trycker på nyckelbensleden. Smärtorna strålar ibland upp mot nacken, men sällan ut i överarmen.

Ibland har man problem med både impingement och AC-ledsartros samtidigt. Då brukar man även få ont på utsidan av axeln och överarmen.

När man opererar slitage i nyckelbensleden med titthålsteknik är det vanligt att man både åtgärdar impingement och AC-ledsartros samtidigt.

Rehabtiden efter operationen beror på vilken typ av operation som planeras. Rehab efter en titthålsoperation går betydligt snabbare än efter en öppen operation.

**Sammanfattning:**
- AC-ledsartros: smärta vid tryck på nyckelbensleden, utstrålning mot nacken
- Impingement: smärta på utsidan av axeln och överarmen
- Båda tillstånden kan förekomma samtidigt
- Vid titthålsoperation kan man åtgärda båda problemen
- Titthålskirurgi ger snabbare rehab än öppen operation

---
*Dr. Carlos Rivero Siri, specialist i ortopedi*
