---
title: "Överrörlig axel med långvariga smärtor i över 10 år"
description: "Fråga om långvariga axelsmärtor vid överrörlighet när sjukgymnastik inte hjälper. Läs ortopedspecialistens svar om operation."
category: "axel"
topic: "overrorlighet"
tags: ["överrörlighet", "instabilitet", "operation", "smärta"]
date: 2015-11-14
author: "Dr. Carlos Rivero Siri"
published: true
question: |
  Jag har problem med min axel i över tio år och har provat de mesta behandlingar - akupunktur, stötvågor, sjukgymnastik i väldigt långa perioder.
  
  Jag har ont i axeln främst på sidan utåt, runt skulderbladen, upp mot nacken och ner i bicepsen mot armbågen. Axelsmärtorna har med åren bara blivit värre.
  
  Det blir aldrig bra och det smärtar konstant både privat och i mitt arbete. Jag känner att min livskvalitet minskat och jag har blivit väldigt hemmasittande mot hur aktiv jag var en gång i tiden.
  
  Ortopeden var först positiv till att operera men backade sedan ut på grund av att jag är överrörlig.
  
  Vad finns det för behandling kvar när jag redan provat sjukgymnastik?
  
  Är det omöjligt att operera trots överrörlighet? Varför är det med överrörlighet som gör att ortopeden är tveksam till operation?
  
  Jag är villig att prova operation för jag är så trött på mitt kroniska smärttillstånd.
---

Det vanligaste symptomet på just överrörlighet är att man upplever axelleden som lite instabil, den glider eller hoppar till. Ibland känns det som den nästan vill hoppa ur led. Smärtorna sitter just som du beskriver lite diffust över skulderblad-nacke-överarm-bicepsmuskeln.

Undersöker man patienten så känner man då vanligen att axeln känns väldigt lös.

Den viktigaste behandlingen är att man först försöker med en långvarig sjukgymnastisk behandling. Om detta inte ger resultat så är en stabiliserande operation ett alternativ.

Det inte säkert att du blir helt smärtfri efter operationen. Operationen har en större påverkan på känslan av att kunna kontrollera axeln och därför indirekt kunna kontrollera smärtan.

Prata med din sjukgymnast och fråga om hen känner till någon bra axelspecialist, som du kan be din husläkare remittera dig till.

- Typiskt smärtmönster vid överrörlighet
- Sjukgymnastik är förstahandsval
- Operation är ett alternativ om sjukgymnastik inte hjälper
- Operationen ger bättre kontroll - inte alltid smärtfrihet




