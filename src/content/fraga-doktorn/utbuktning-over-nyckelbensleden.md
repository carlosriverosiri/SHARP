---
title: "Utbuktning över nyckelbensleden efter CrossFit"
description: "Fråga om synlig utbuktning och molande värk i nyckelbensleden efter träning med vikter."
category: "axel"
topic: "ac-ledsartros"
tags: ["crossfit", "ac-led", "nyckelbensleden", "artros", "styrketräning", "knöl"]
date: 2018-06-18
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  Jag är en dam i min bästa ålder och lever ett aktivt liv som innefattar CrossFit.

  Sedan en tid tillbaka har jag problem med min högra axel. Smärtan kom efter träning med vikter. Jag har även fått en synlig utbuktning i slutet av nyckelbenet, på övre axeln.

  Jag har en ständig molande värk i axeln som har börjat gå upp i nacken. Trycker man på utbuktningen knastrar det, men det gör inte ont.

  Jag har sedan ett par veckors tid tränat endast med gummiband och tagit Diklofenak, men värken går inte över utan verkar istället eskalera.

  Vad kan det vara och vad kan man göra åt det? Jag vill kunna träna och leva utan värk!

  Tacksam för svar.
---

De vanligaste orsakerna till smärtor vid träning med vikter är impingement och artros i yttre nyckelbensleden.

Smärtan vid impingement sitter oftast på utsidan av armen, medan smärtan vid artros i yttre nyckelbensleden brukar sitta på ovansidan av axeln och ibland stråla ut mot nacken.

Bägge åkommorna behandlas bäst med tålamod och en period av minskad belastning. Sjukgymnastik hjälper oftast mot impingement, men fungerar sämre vid artros i yttre nyckelbensleden.

**Sammanfattning:**
- Smärta på ovansidan av axeln tyder på artros i nyckelbensleden
- Smärta på utsidan av armen tyder på impingement
- Behandling: minskad belastning och tålamod
- Sjukgymnastik hjälper vid impingement, men inte lika bra vid artros

---
*Dr. Carlos Rivero Siri, specialist i ortopedi*
