---
title: "Ny axelluxation 8 månader efter artroskopisk Bankartoperation"
description: "Hej!  Efter att min axel hade hoppat ur led ca 15 ggr fick jag axeln opererad genom titthåloperation. Axeln har funkat bra i ca 8 månader men när jag..."
category: "axel"
topic: "axeln-ur-led"
tags: ["axeln-ur-led", "operation", "smärta"]
date: 2017-08-15
author: "Dr. Carlos Rivero Siri"
published: true
question: |
  Hej!
  
  Efter att min axel hade hoppat ur led ca 15 ggr fick jag axeln opererad genom titthåloperation.
  Axeln har funkat bra i ca 8 månader men när jag ramla på en träning hoppade den ur igen. 
  
  Några dagar senare hoppade den ur utan att jag gjorde något speciellt. Min fråga är om det finns någon operation som kan garantera att den inte kan hoppa ur igen? Mvh Henke
  
  Främre nedre labrum stabiliserar axelleden framåt
  
  En labrumskada kan leda till en instabilitet i axelleden
  
  Artroskopisk Bankart: Labrumskadan repareras med titthålsteknik
---

Det flesta patienter som blir opererade för att axeln hoppar ur led förblir stabila efter en operation.
Vid en instabilitet i axelleden är det viktigt att från början välja den operationsteknik som bäst passar den aktuella skada.
Efter stabiliserande kirurgi brukar mellan 80-90 % av patienterna förbli stabila. 

Väljer man rätt teknik för rätt patient är frekvensen nya luxationer låg.
Har din axel hoppat ur led väldigt många gångar innan den första operationen och har den legat ur led några timmar så är sannolikheten hög att du har fått skador på ledkulen eller ledskålen.
Dessa skador destabilisera axelleden ytterligare.
Den klassiska artroskopiska operationen för en instabil axelled, "artroskopisk Bankartoperation" fungerar inte optimalt på alla typer av skador i axelleden.
Har du fått en djup intryckning av ledkulans ben "Hill-Sachsskada" kan denna grop i benet behöva fyllas igen av en sena som sys ned i gropen (remplissage).
Annars kommer gropen haka i ledskålens kant och underlätta att axeln hoppar ur led.
Har din ledskål spruckit och ett större fragment av ledskålen saknas, behöver man ibland bygga upp en ny benkant med en benbit som man tar från bicepssenans fäste (Latarjets operation).

**Sammanfattning:**
- Operation kan vara aktuellt

---
*Dr. Carlos Rivero Siri, specialist i ortopedi*
