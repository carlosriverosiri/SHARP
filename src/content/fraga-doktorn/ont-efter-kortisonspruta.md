---
title: "Ont i axeln efter kortisonspruta – träffade den nerven?"
description: "Fruktansvärd värk efter kortisoninjektion. Kan sprutan ha träffat en nerv? Läs vad som händer."
category: "axel"
topic: "kortisoninjektion"
tags: ["kortisoninjektion", "biverkningar", "smärta", "nervskada"]
date: 2013-02-19
author: "Dr. Carlos Rivero Siri"
published: true
question: |
  Hej!

  Om kortisonspruta sätts i nerv, vad händer?

  Har på grund av muskelvärk från axel upp mot nacke behandlats av naprapat 2 gånger som tog bort ett antal knutor. Blev något bättre, men besökte läkare då det inte släppte helt.

  Fick den 14 februari två kortisoninjektioner i axeln och efter detta en fruktansvärd värk ner i överarm och senare hela armen och handen.

  Det är alltså 5 dagar sedan. Hjälp! Vad ska jag göra?
---

Jag förutsätter att du har blivit adekvat utredd och fått en remiss till sjukgymnastisk bedömning och behandling.

Ibland kan en kortisoninjektion faktiskt förvärra smärtan i axelleden. Inträffar detta så kan man vara i behov av ett recept på något starkare smärtstillande preparat.

Vanligen går smärtan över efter ett dygn, men i vissa fall varar smärtan i flera veckor.

Det är osannolikt att kortisoninjektionen träffat en nerv. Det finns inga större nerver i området där man sätter kortisoninjektionen.

Många axelortopeder förespråkar kortisoninjektioner som en temporär smärtlindring för axelsmärtor som handläggs inom primärvården.

- Kortisoninjektion kan tillfälligt förvärra smärtan
- Smärtan går vanligen över efter 1 dygn, ibland längre
- Osannolikt att nerv träffats – det finns inga stora nerver där
- Starkare smärtstillande kan behövas tillfälligt


