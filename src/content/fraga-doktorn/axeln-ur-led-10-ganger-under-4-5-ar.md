---
title: "Axeln ur led 10 gånger"
description: "Hej det är så här under 4-5 år har min axel gått ur led 10 gånger men vet ej vad jag ska göra åt det. Den känns så instabil. Den hänger ner känns som..."
category: "axel"
topic: "axeln-ur-led"
tags: ["axeln-ur-led", "operation", "styrketräning"]
date: 2015-04-07
author: "Dr. Carlos Rivero Siri"
published: true
question: |
  Hej det är så här under 4-5 år har min axel gått ur led 10 gånger men vet ej vad jag ska göra åt det. Den känns så instabil. Den hänger ner känns som den ska ur led när som helst. Borde jag operera eller ? Vad finns det för risker? Jag klarar ej av detta.
---

Ibland blir axelleden blir instabil efter någon form av olyckshändelse där axelleden går ur led.  Man ramlar, åker omkull på skidor, blir tacklad under en fotbollsmatch m.m.

Är startskottet för en problematisk instabilitet en olycka, så är det vanligen en ledbanskskada (Bankartskada).

I andra fall börjar instabiliteten utan att man kan minnas någon riktig orsak.

Detta beror vanligen på överrörlighet (hyperlaxitet).

En ledbanskada, Bankartskada, behöver oftast opereras hos yngre individer.

Orsaken till att man opererar dessa Bankartskador är att axelleden skadas varje gång ledkulan går ur led.  Skadornas storlek i axelleden tenderar att öka ju fler urledvridningar man har och om axelleden ligger ur led under under lång tid innan man får den på plats.

Vid en hyperlaxitet så brukar man sällan ha problem med att ledkulan fastnar ur led.

Den glider ur och glider tillbaka i ledskålen.

Därför blir det inte några stora skador i axelleden.

Vid en hyperlaxitet så kan man oftast behandla problemet med en långvarig sjukgymnastik, kombinerad med daglig egenträning.

I vissa fall fungerar inte rehabiliteringen.

Då är operation ett alternativ. /

**Sammanfattning:**
- Operation kan vara aktuellt
- Sjukgymnastik/träning kan hjälpa

---
*Dr. Carlos Rivero Siri, specialist i ortopedi*
