---
title: "Ont efter bänkpress"
description: "Hej!  Jag kan röra armen fritt utan problem, förutom när jag håller armen  rakt uppsträckt ovanför huvudet. Då kan jag känna en viss stelhet samt att..."
category: "axel"
topic: "impingement"
tags: ["impingement", "styrketräning", "smärta"]
date: 2013-02-27
author: "Dr. Carlos Rivero Siri"
published: true
question: |
  Hej!
  
  Jag kan röra armen fritt utan problem, förutom när jag håller armen  rakt uppsträckt ovanför huvudet. Då kan jag känna en viss stelhet samt att det gör lite ont i högra axeln. Jag får stora problem om jag håller höger armen i vinkel över bröstet och försöker göra samma sak. Jag upplever då en stor stelhet axel och det gör då ont när jag försöker lyfta armen. Ibland sprider sig värken ner ifrån axeln ner över biceps och ut i armen.
  
  Jag fick stora besvär  då jag plötsligt en dag skulle köra bänkpress.  Själv så har jag blivit lite sur och arg på sjukvården. För det känns som om man inte tar mina besvär på allvar. Okey jag kan visserligen röra på armen men känner ju samtidigt klart att något är fel t ex om jag nu jämför hur det känns i min vänster axen. Jag har haft mina besvär i ca 2 månader nu. Och jag upplever med hjälp av sjukgymnastik att det har blivit lite bättre (den mesta av värken har försvunnit). Men där jag fortfarande upplever mig som lika stel och orörlig i axeln. Har en mångårig träningsvana på Gym mm. Tacksam för svar och tipps./ PH.
---

De flesta axelproblem vid styrketräning försvinner av att man undviker det som gör ont och minskar på träningen. Axelskador är vanliga vid styrketräning. Möjligen beroende på att vid just styrketräning så är avsikten med träningen att man skall få mikroskador i muskulaturen för att den skall stimuleras till tillväxt.

Det förefaller inte orimligt att antaga att muskelsenor har andra stimuli för tillväxt än vad muskulatur har.

Möjligen är själva belastningen av senan är viktigare än pressa senan till den gräns där den riskerar skador.  Excentrisk träning är en metod för att få en långvarig belastning på en sena.

Excentrisk träning innebär att man använder lägre vikter och belastar senan under den period då muskeln förlängs under rörelsen, man belastar senan "tvärtom" mot normalt.  Vid alla typer av idrottskador så måste man ha mycket tålamod och pröva sig fram för att se vilken träning som kroppen faktiskt tål.

- Sjukgymnastik/träning kan hjälpa
