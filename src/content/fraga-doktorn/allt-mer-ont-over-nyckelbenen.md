---
title: "Allt mer ont över nyckelbenen"
description: "Fråga om tilltagande smärta över båda nyckelbenen med stelhet och morgonvärk."
category: "axel"
topic: "ac-ledsartros"
tags: ["ac-led", "nyckelbensleden", "artros", "reumatism", "stelhet"]
date: 2018-08-14
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej!

  Jag har senaste halvåret fått ondare och ondare precis på ovansidan av båda mina nyckelben.

  På morgonen är smärtan värst och jag har svårt att "släppa ner axlarna" på grund av smärta och stelhet. Jag har inga problem eller smärta när jag lyfter händerna över huvudet, men om jag sover på sidan med armen under nacken blir jag ännu stelare på morgonen. Så fort jag sitter stilla ett tag eller lutar mig på armbågarna gör det ont och stelnar till.

  Jag har ledgångsreumatism sedan ett par år tillbaka och har tidigare haft problem med axlarna på grund av det, men har nu inga reumatiska smärtor i händer, fötter eller knän. Det är konstigt om RA är anledningen till mina smärtor.

  Mina axelleder känns bra nu, fast kanske lite "lösa". Jag har även ont och är stel i bröstryggen, men det har hjälpt när jag gått till kiropraktor. Jag är väldigt rörlig både i rygg och axlar.

  Min reumatolog tror inte mina ryggsmärtor är reumatiska eftersom resten av kroppen känns okej. Vad kan det vara med mina nyckelben/axlar och har det samband med ryggen?

  Detta går ut över både sömn, dagligliv och min dansträning.
---

Vid smärtor från själva yttre nyckelbenslederna brukar dessa bli ömma. En vanlig orsak till smärtor i nyckelbenslederna är slitage av brosket.

Detta går ibland att se på en vanlig röntgenundersökning eller en magnetkameraundersökning. Dessa undersökningsmetoder är dock inte helt optimala för nyckelbenslederna. En ultraljudsundersökning är sannolikt ett bättre alternativ.

Slitage av brosket på yttre nyckelbensändan är en sjukdom med godartat förlopp, där de flesta blir bättre inom något år. Enstaka patienter kan dock behöva en titthålsoperation där man slipar bort slitaget.

Be din husläkare ta en vanlig röntgen och skicka en remiss till en axelspecialist.

**Sammanfattning:**
- Smärta och ömhet över nyckelbensleden tyder på brosk-slitage
- Ultraljud är ofta bättre än röntgen för att undersöka nyckelbensleden
- De flesta blir bättre inom ett år
- Operation (titthål) kan behövas i enstaka fall
- Be om remiss till en axelspecialist

---
*Dr. Carlos Rivero Siri, specialist i ortopedi*
