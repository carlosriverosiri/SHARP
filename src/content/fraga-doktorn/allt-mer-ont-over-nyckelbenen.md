---
title: "Allt mer ont över nyckelbenen"
description: "Jag har senaste halvåret fått ondare och ondare precis på ovansidan av båda mina nyckelben.  På morgonen är smärtan värst och jag har svårt att ”släppa n..."
category: "axel"
tags: ["ac-led","nyckelbensleden"]
date: 2018-08-14
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  (Frågan behöver extraheras manuellt från svaret)
---

Jag har senaste halvåret fått ondare och ondare precis på ovansidan av båda mina nyckelben.

På morgonen är smärtan värst och jag har svårt att ”släppa ner axlarna” pga smärta och stelhet.
Har inga problem eller smärta när jag lyfter händerna över huvudet etc, men om jag sover på sidan med armen under nacken etc blir jag ännu stelare på morgonen.
Så fort jag sitter stilla ett tag eller lutar mig på armbågar så gör det ont och det stelnar till.

Jag har Ledgångsreumarism sedan ett par år tillbaka och har tidigare haft problem med axlarna pga det, men har nu inga reumatiska smärtor i händer, fötter eller knän etc och det är konstigt om RA är anledningen till mina smärtor.
Mina ”axelleder ” känns bra nu fast kanske lite ”lösa” Har även ont och är stel i bröstryggen, men det har hjälpt mär jag har gått till kiropraktor.
Jag är väldigt rörlig både i rygg och axlar. Min reumatolog tror inte mina ryggsmärtor är reumatiska eftersom resten av kroppen känns ok bra. Vad kan det vara med mina nyckelben/axlar och hat det samband med ryggen ? Detta går ut över både söm dagligliv och min dansträning...

 Smärtspridning vid artros i yttre nyckelbensleden[/caption]

*Vid smärtor från själva yttre nyckelbenslederna brukar dessa bli ömma. En vanlig orsak till smärtor i nyckelbenslederna är slitage av brosket. Detta går ibland att se på en vanlig röntgenundersökning eller en magnetkameraundersökning. Dessa undersökningsmetoder är dock inte helt optimala för nyckelbenslederna. En ultraljudsundersökning är sannolikt ett bättre alternativ.
Slitage av brosket på yttre nyckelbensändan är en sjukdom med godartat förlopp, där de flesta blir bättre inom något år. Enstaka patienter kan dock behöva en titthålsoperation där man slipar bort slitaget. Be din husläkare ta en vanlig röntgen och skicka en remiss till en axelspecialist. *
