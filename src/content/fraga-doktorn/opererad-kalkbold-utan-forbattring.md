---
title: "Opererad för kalkböld utan förbättring"
description: "Fråga om fortsatt smärta efter operation för kalkaxel. Läs ortopedspecialistens svar om orsaker till besvär efter axeloperation."
category: "axel"
topic: "kalkaxel"
tags: ["kalkaxel", "operation", "smärta", "kortisoninjektion"]
date: 2017-05-31
author: "Dr. Carlos Rivero Siri"
published: true
question: |
  För ca ett år sedan opererades jag i min högra axel för en stor kalkböld. Samtidigt slipades akromion ner eftersom den låg och tryckte på senorna.
  
  Man tog också bort ca 1,5 cm av nyckelbenet pga artros. Efter operationen blev jag aldrig smärtfri men nu är det värre än någonsin.
  
  Tillbaka hos läkaren togs det ett ultraljud där det konstaterades mycket ärrvävnader och att fåran till bicepssenan var mycket svullen och att senan var kraftigt förtjockad.
  
  Jag fick en kortisonspruta och inflammationsdämpande tabletter men det har inte hjälpt!
  
  Vad kan det här bero på och finns det något att göra? Som det är nu kan jag inte sova, värken plågar mig något fruktansvärt! Kan inte ligga på högra sidan! Dessutom är jag ju högerhänt och kan inte göra något!
---

Den operation du beskriver ("akromioplastik och lateral klavikelresektion") lyckas normalt sett hos 85% av patienterna. De flesta blir bättre inom ett år efter axeloperationen.

Uppemot 7-8% av de som opereras för en "okomplicerad" axelsmärta upplever ökande smärtor första året efter en operation. Ytterligare 7-8% upplever oförändrade smärtor.

De vanligaste orsakerna till problem efter en operation är irritation av ledkapseln (kapsulit), supraspinatustendinit och bicepstendinit. Men det finns också en del andra mindre vanliga orsaker.

Det brukar vara vettigt att försöka med några kortisoninjektioner i själva axelleden och i slemsäcken.

**Sammanfattning:**
- 85% blir bättre efter operation
- 7-8% kan uppleva ökade eller oförändrade smärtor
- Vanliga orsaker: kapsulit, tendinit
- Kortisoninjektion kan övervägas




