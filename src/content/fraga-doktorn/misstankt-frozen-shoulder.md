---
title: "Misstänkt frozen shoulder"
description: "Hej!  Smärta i axel.   Min fru har i ca. ett års tid haft ont i vä. axel. Har sökt sjukvård för detta och frozen shoulder misstänktes, hon fick en k..."
category: "axel"
topic: "impingement"
tags: ["impingement", "styrketräning", "smärta"]
date: 2017-07-31
author: "Dr. Carlos Rivero Siri"
published: true
question: |
  Hej!
  
  Smärta i axel. 
  
  Min fru har i ca. ett års tid haft ont i vä. axel. Har sökt sjukvård för detta och frozen shoulder misstänktes, hon fick en kur inflammationshämmande och rekommenderades att gå till sjukgymnast för att testa stötvågsbehandling.
---

Sjukgymnasten testade behandlingen utan framgång men trodde inte på diagnosen utan trodde att det var för trångt i axelleden.

Vanlig röntgen visar inget och hon genomgår magnetröntgen som ger nedanstående  svar. 
Den ortoped som tagit del av svaret och bedömer hennes magnetröntgen tycker att hon ska fortsätta med sjukgymnastik och hävdar att det inte finns tecken på skada utan tror på åldersförändringar.

Hennes sjukgymnast ser inte att han kan göra mer för henne med sjukgymnastik.
Spontant tycker jag att Röntgenutlåtandet låter som artros och förträngning i axelleden, därför skulle vi vilja ha ett utlåtande av en specialist.

Hon har stora besvär med smärta när hon gör ”felaktiga” rörelser med armen. 
 Det vore trevligt om vissa läkare inte snöar in helt i tillkrånglade latinska termer i röntgensvar som överlämnas till patienter, inte ens hennes distriktsläkare förstod riktigt vad som menades utan gav en kur inflammationshämmande i väntan på ortopeduttlåtandet. 

Utlåtande av röntgenläkare.
"AC-leden är lätt degerativt förändrad.

Finns en liten pålagring kaudalt på laterala klavikeländen  som gör en lätt impression i supraspinatusmuskeln.

Längst lateralt är framkant av acromion lätt kaudalt vinklad dock utan någon höggradig subacromial trängsel, i övrigt rymliga förhållanden.

Minimal utgjutning i bursa subacromialis. 
I den mest distala ventrala delen av supraspinatussenan ses en liten fokal uttunning av senstrukturen.

Lätta strukturförändringar finns också distalt i infraspinatussenan.

Inga genomgående rupturer i rotatorcuffen.

Ingen atrofi av muskulaturen.

Den långa bicepssenan är intakt och ligger på plats.

Litet reaktivt benmärsödem ses i tuberculum minus med relation till subscapulärfästet. 
I glenohumeralleden kan finnas ett diskret ledkapselödem men ingen ledutgjutning.
Ingen artrosbild, men i viss labrumdegeneration kan misstänkas."

Vänliga hälsingar.
Alf

Tolkad till ren svenska visar magnetkameraundersökningen vanliga åldersförändringar i axelleden och ingen rotatorcuffskada. 
Vid en uttalad stelhet i axelleden är frozen shoulder en rimlig diagnos.

Om sjukgymnasten inte tycker att stelheten är uttalad är diagnosen frozen shoulder mindre sannolik och diagnosen impingement, inklämd sena är mer sannolik.

**Sammanfattning:**
- Utredning med bilddiagnostik rekommenderas
- Sjukgymnastik/träning kan hjälpa
- Sök remiss till specialist
