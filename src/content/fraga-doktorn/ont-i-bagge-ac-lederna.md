---
title: "Ont i bägge AC-lederna"
description: "Fråga om långvarig molande värk i AC-lederna vid styrketräning och klättring trots rehabilitering."
category: "axel"
topic: "weightlifters-shoulder"
tags: ["gym", "klättring", "ac-led", "nyckelbensleden", "weightlifters-shoulder", "styrketräning"]
date: 2013-01-23
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
patientName: "David"
question: |
  Hej Carlos!

  De senaste 2 åren har jag haft problem med båda mina axlar, närmare bestämt en molande värk i AC-leden som förvärras av arbete ovanför huvudet (klättring, bänkpress, militärpress med mera).

  Sjukgymnast och läkare jag träffat ett flertal gånger menar att det inte är impingement eller rotatorcuff-skada. Min sjukgymnast menar dessutom att det rör sig om en så kallad "Weightlifter's shoulder" eller osteolys av distala klavikeln (ODC).

  Inget syntes på röntgen, vilket tydligen är vanligt vid ODC i tidigt stadie.

  Jag har prövat konservativ rehabiliteringsbehandling under ett och ett halvt år, men så fort jag återupptar klättringen eller styrketräningen återkommer problemen. Allt känns hopplöst!

  Jag vill verkligen fortsätta med min träning, vilket betyder oerhört mycket för mig.

  Har hört att hyaluronaninjektioner ska kunna hjälpa, eller är operation det enda alternativet?
---

Smärtor från AC-leden (yttre nyckelbensleden) är inte ovanligt när man håller på med styrketräning.

Är du öm över nyckelbensleden och smärtan kommer just vid militärpress så är det sannolikt att problemen är relaterade till just AC-leden.

Vid "Weightlifter's shoulder" ser man distinkta förändringar i AC-leden på röntgen. Efter 2 års smärtor bör man se dessa om just Weightlifter's shoulder är problemet.

Min rekommendation är att man istället prövar att spruta in kortison tillsammans med lite lokalbedövning i leden. Är det bara frågan om lite ärrbildning och en inflammation i leden så borde kortison ha en god effekt.

Jag tycker det är tveksamt att operera en led som ser helt frisk ut på röntgen.

**Sammanfattning:**
- Smärta vid militärpress tyder på AC-ledsproblem
- Vid Weightlifter's shoulder syns förändringar på röntgen efter lång tid
- Prova kortison + lokalbedövning innan operation övervägs
- Operation är tveksamt om röntgen ser normal ut
