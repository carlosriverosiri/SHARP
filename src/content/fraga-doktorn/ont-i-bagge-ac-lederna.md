---
title: "Ont i bägge AC-lederna"
description: "Hej Carlos! De senaste 2 åren har jag haft problem problem med båda mina axlar, närmare bestämt en molande värk i AC-leden som förvärras av arbete ovanför..."
category: "axel"
tags: ["gym","klättring","ac-led","nyckelbensleden"]
date: 2013-01-23
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  Hej Carlos! De senaste 2 åren har jag haft problem problem med båda mina axlar, närmare bestämt en molande värk i AC-leden som förvärras av arbete ovanför huvudet (klättring, bänkpress, militärpress m.m).

Sjukgymnast och läkare jag träffat ett flertal gånger menar att det inte är impingement eller rotatorcuff-skada och min sjukgymnast menar dessutom att det rör sig om en så kallad "weightlifters shoulder" eller Osteolys av distala clavicula (ODC). Inget syntes på röntgen, vilket tydligen är vanligt vid ODC i tidigt stadie. Jag har prövat konservativ rehabiliteringsbehandling under ett och ett halvt år, men så fort jag återupptar klättringen eller styrketräningen, så återkommer problemen. Allt känns hopplöst! Jag vill verkligen fortsätta med min träning, vilket betyder oerhört mycket för mig. Har hört att hyaluronaninjektioner ska kunna hjälpa, eller är operation det enda alternativet? Med vänliga hälsningar, David
---

*Smärtor från AC-leden (yttre nyckelbensleden) är inte ovanligt när man håller på med styrketräning. Är du öm över nyckelbensleden och smärtan kommer just vid militärpress så är det sannolikt att problemen är relaterade till just AC-leden. Vid "weightlifters shoulder" så ser man distinkta förändringar i AC-leden på röntgen. Efter 2 års smärtor så bör man se dessa om just weightlifters shoulder är problemet. Min rekommendation är att man istället prövar att spruta in kortison tillsammans med lite lokalbedövning i leden. Är det bara frågan om lite ärrbildning och en inflammation i leden så borde kortison ha en god effekt. Jag tycker det är tveksamt att operera en led som ser helt frisk ut på röntgen. /Carlos Rivero Siri*
