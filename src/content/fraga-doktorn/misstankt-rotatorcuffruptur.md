---
title: "Misstänkt rotatorcuffruptur"
description: "Hej, jag började jobba på en mekanisk verkstad direkt efter skolan (jag var 16 år) det var 1982. Det var mycket tunga och monotona rörelser, men man k..."
category: "axel"
topic: "impingement"
tags: ["impingement", "operation", "styrketräning", "smärta"]
date: 2012-04-05
author: "Dr. Carlos Rivero Siri"
published: true
question: |
  Hej, jag började jobba på en mekanisk verkstad direkt efter skolan (jag var 16 år) det var 1982. Det var mycket tunga och monotona rörelser, men man kände sig ju ung och stark.  Redan 1987 började jag få problem med höger axel.
  
  Jag blev sjukskriven av och till, och efter att en del olika metoder provats, akupunktur och och ett stort antal sjukgymnaster, och olika mediciner så blev det en titthålsoperation 2001.  Jag tror dom kallade det shaving, det var ju ett tag sen, men jag tror dom tog bort en slemsäck också.  
  Trots operationen har axeln egentligen aldrig blivit bättre, jag har gått med molande värk sedan dess, nu är jag ute och arbetsprövar.  För ungefär två veckor sedan var jag ute och skulle hugga sönder trädstubbar med en stor släggyxa, efter ett tag kände jag att det hände nåt i axeln, det krasade till.  Senare på kvällen märkte ja att jag började tappa känseln i lillfinger och ringfinger och en bit upp på handleden. Efter två dagar åkte jag till min husläkare, men han sa bara att det finns inte mycket att göra åt, nu har jag haft det i två veckor,och tycker bara det blir sämre. 
  Jag provade att sticka in en nål på utsidan av handen och kunde trycka in hela nålen utan att känna nån smärta, så min fråga är,är det som husläkaren sa, är det bara att vänta ut det? Jag har problem att sova om nätterna, det pulserar och värker i handen även i viloläge, och jag är fumlig och tappar saker, och dom båda yttersta fingrarna är kalla. MVH Peter
  
  Carlos Rivero Siri
---

Hej, Om du har stora svårigheter att röra axeln eller om det känns som om den ligger ur led så är det viktigt att du omedelbart får axeln röntgad.  Mina funderingar är väl att du sannolikt har lidigt av en kronisk impingement i många år.

Denna inklämning har möjligen resulterat i att en bensporre har legat och tryckt på supraspinatussenan.

Hållfastigheten har minskat i senan och nu har den släppt från sitt fäste (rotatorcuffruptur).

Axeldiagnostik kräver en viss erfarenhet, denna erfarenhet är svår att få för husläkaren som bara träffar ett litet antal axelpatienter per år.  Det är helt normalt att husläkaren missar diagnosen rotatorcuffruptur. Du bör mycket snabbt träffa en axelspecialist eller få en magnetkameraundersökning utförd.

- Utredning med bilddiagnostik rekommenderas
- Sök remiss till specialist
