---
title: "Operation för artros i yttre nyckelbensleden"
description: "Fråga om hur en operation för artros i nyckelbensleden går till och hur lång rehabiliteringen är."
category: "axel"
topic: "ac-ledsartros"
tags: ["ac-led", "nyckelbensleden", "operation", "artroskopi", "titthålskirurgi"]
date: 2015-04-12
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
patientName: "K"
question: |
  Hej!

  Jag undrar hur en operation av nyckelbens-skrapning går till? Går det att göra med titthålskirurgi? Är det lång rehabilitering efter?
---

Jag förmodar att den operation du avser är en operation för artros i yttre nyckelbensleden.

På Södermalms ortopedi utförs denna operation med direkt artroskopisk teknik. Det innebär att man gör ett hål på framsidan och baksidan av nyckelbensleden. Man går sedan in med ett artroskop och en fräs och fräser bort 6 mm av den utslitna ledytan på nyckelbenet.

Den vanligaste tekniken idag, vid isolerad artros i nyckelbensleden, är nog ändå en öppen operation där man gör ett litet snitt i huden över nyckelbensleden och sedan sågar bort 6–8 mm av den yttersta delen av nyckelbenet.

Den öppna operationen är tekniskt enkel att utföra, men ger några veckors längre rehabiliteringstid än den artroskopiska tekniken. Båda operationerna är likvärdiga vad gäller resultat ett år efter operationen.

**Sammanfattning:**
- Operationen kan göras artroskopiskt (titthålskirurgi) eller öppet
- Artroskopisk teknik ger snabbare rehabilitering
- Öppen teknik är tekniskt enklare men tar längre att återhämta sig från
- Båda metoderna ger likvärdiga långtidsresultat
