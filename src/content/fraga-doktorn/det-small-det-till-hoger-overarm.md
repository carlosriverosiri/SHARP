---
title: "Det small det till i höger överarm"
description: "Hej!  I mars tränade jag liggandes på rygg med 2 kg hantlar i vardera hand, flexade ut o ner o sen upp igen. Plötsligt small det till i höger överarm...."
category: "axel"
topic: "rotatorcuffruptur"
tags: ["rotatorcuffruptur", "styrketräning", "smärta"]
date: 2017-12-01
author: "Dr. Carlos Rivero Siri"
published: true
question: |
  Hej!
  
  I mars tränade jag liggandes på rygg med 2 kg hantlar i vardera hand, flexade ut o ner o sen upp igen. Plötsligt small det till i höger överarm. 
  
  Jag skrek till av smärta. Var till sjukgymnast där vi båda trodde på ev muskelbristning. Sommaren gick och jag fick sakta men säkert mer och mer ont i överarmen, inget i axeln.
  Sjukgymnasten gjorde i augusti ett ultraljud på axeln o han tyckte sig möjligtvis skönja en bristning i ett senfäste vid axeln. 
  Var då till familjeläkaren som ville prova med kortison i axeln men han satte en bedövning in i axeln först, stelheten hade blivit värre innan detta besök. Tyvärr fick jag ingen mer rörlighet efter bedövningsspruta så då blev det ej någon kortisonspruta heller. 
  Remiss skickades då till ortopeden. Jag fick mer o mer ont i arm och nu även upp i axel vid hastiga rörelser, svimmningssmärtor samt att rörligheten blev sämre o sämre. Natten till 11 oktober vaknade jag skrikande av extrema huggsmärtor, paralyserande smärtor från axel. 
  Var då till akuten o hade innan det gjort en vanlig slätröntgen och den läkaren tyckte att jag hade en hel del artros i axel samt nacke och hon trodde det var en inflammation i axeln. Tyvärr vart besvären än värre under följande nätter o åkte in akut igen. 
  Då fick jag en bedövningsspruta med voltaren i axeln som hjälpte i knappt 2 dygn. Den läkaren fixade också en akut MR. Det syntes inget speciellt på MR heller mer än inflammation i en sena och ett ödem som dom trodde kunde bero på bedövningssprutan jag hade fått tidigare. 
  Natten till 18 okt var den värsta natten i hela mitt liv då det högg o högg o högg. Åkte in igen akut men ingen visste vad det var o då fick vi beskedet från MR. Hem o pallade upp läget i sängen så jag halvsatt o sov så sedan dess har jag iaf sluppit de värsta huggsmärtorna nattetid. 
  Nu har jag varit till en axelortoped som ställde diagnos frusen axel och han satte en kortisonspruta i axeln, utanför leden. Den har inte hjälpt något alls. Jag får mer o mer smärtor dagtid och blir stelare och stelare. Jag har sedan tidigare problem med ryggen också höger sida så jag äter morfin och stesolid till natten men dessa tar inte bort smärtan i axeln.
  
  Jag får flera ggr per dag även en brännande smärta i både över och underarm, känns som att jag har stora brännande sår under huden tidvis. Jag har varit till sjukgymnast och han har satt akupunktur, har inte hjälpt ännu. Jag var klantig i måndags o tappade balansen när jag stod på huk o tog emot mig med höger hand och den smärtan som jag fick i axeln då var nästintill att jag tuppade av. Sedan dess har smärtorna dagtid bara blivit sämre och sämre. Har du/ni några råd att ge mig hur jag kan lindra min smärta när inte ens värktabletterna hjälper. Äter diclofenak mot inflammationen. 
  Jag är egen företagare med en affär som jag knappt fixar att sköta pga detta. Kan man göra något mer för att lindra detta helvete?
  Är tacksam för minsta lilla råd. Tack på förhand och vänliga hälsningar UL.
---

Det kliniska förloppet liknar inte riktigt frusen axel.

Men den diagnosen verkar ändå  rimlig, personligen skulle jag ändå vilja utesluta en rotatorcuffruptur.

Detta kan göras med en ultraljudsundersökning eller magnetkameraundersökning.

Då kan man även se om det finns en  instabilitet i bicepssenan, skada i biceps långa sena eller dess fäste.

Men då brukar man få ont i själva bicepsmuskeln på armens framsida.

**Sammanfattning:**
- Utredning med bilddiagnostik rekommenderas
