---
title: "Smärtor i axlarna efter en ridolycka i 10-års ålder"
description: "Hej Dr. Carlos!  Jag har haft nedsatt funktion i skulderområdet nästan hela livet.   Allt började med en ridolycka i 10-årsåldern då jag kastades..."
category: "axel"
topic: "ont-i-axeln"
tags: ["ont-i-axel", "operation", "styrketräning", "smärta"]
date: 2018-06-05
author: "Dr. Carlos Rivero Siri"
published: true
question: |
  Hej Dr. Carlos!
  
  Jag har haft nedsatt funktion i skulderområdet nästan hela livet.
  
   Allt började med en ridolycka i 10-årsåldern då jag kastades av en häst, fick även en hjärnskakning, men sjukhusvård inte uppsöktes. Har genom uppväxten haft flera problem med smärta i framsida och utsidan av axlarna samt nacke, halsrygg och domningar i armarna. 
  I vuxen ålder har jag dessutom fått veta att jag har en skolios på ca. 30 grader.
  För ca. ett år sedan gjordes en slätröntgen av axlar eftersom mina smärtor förvärrats ytterligare trots alla år av fysisk aktivitet, sjukgymnastik och nu intensiv sjukgymnastik av axlar och rotatorcuff och jag har varit sjukskriven i 1 1/2 år på grund av att jag har svårt att utföra vardagliga aktiviteter.
  
  Jag har gjort intensiv sjukgymnastik av rotatorcuff och axlar i 1 1/2 år och de första 3-4 månaderna skedde en något gradvis förbättring men smärtan kvarstår och nu kan jag inte längre träna axlar eller rotatorcuff eftersom det bara tenderar att öka irritation och inflammation i området.
   
  Slätröntgen visade enligt svaret inget onormalt men två kiropraktorer och två läkare som tittat på bilderna har konstaterat att AC-leder i båda axlar ej ligger i normalläge och att det brukar se ut så när ett ligament har sträckts ut vid någon typ av fallolycka. 
  Samt att det enda sättet att återställa ledens funktion är kirurgi (antingen "fästa upp" ligament om det är det som är problemet, eller alternativt att bara "fräsa bort" en del av benet för att få mer rörlighet).
  
  Jag har fått träffa ortoped i mitt landsting som bedömde att allt var normalt på slätröntgen och att mina smärtor är sekundära till skoliosen och inte kan ha med något ligament i AC-led eller ridolycka att göra eftersom MR-svaret inte indikerat något sådant. 
  Han bedömde inte MR-bild av HÖ axel (som alltid är något mer påverkad) utan sade att han litar på röntgensvaret. Jag väntar på att få en MR av VÄ axel också för att kunna begära ut dessa bilder. 
  Jag känner mig inte riktigt trygg med denna bedömning. Det känns också osäkert för jag har flera gånger varit om att röntgensvar inte stämmer eller är beroende av frågeställningen och inte ger svar på det som specifikt frågats efter. Ortopeden sade att han inte tror att någon operation skulle hjälpa mig ändå.
  
  Min fråga till dig är egentligen flera:
  1. Går det att se en 18 år gammal "ligament-sträckning" som orsakar en felställning av AC-leder på MR?
  2. Är det vanligt att personer med skolios har en felställning i AC-leder som sekundärt?
  3. Finns det verkligen ingenting att göra för att hjälpa mig? Och även om jag har en skolios, så förstår jag inte varför man inte skulle kunna göra något för att föbättra en nedsatt funktion som blivit till följd av trauma?
  
  Tacksam för svar. Känner mig som sagt inte helt trygg med den bedömning som gjorts och överväger att söka en second opinion.
  
  Med vänliga hälsningar
  28-årig kvinna
---

Det förefaller rimligt att de ev. felställningar man ser på röntgen av AC-lederna endast är en anatomisk variant.
 
Skolios har ingen koppling till felställningar i AC-lederna.
Det verkar vettigt att du försöker ordna en remiss för en second opinion bedömning.

- Utredning med bilddiagnostik rekommenderas
