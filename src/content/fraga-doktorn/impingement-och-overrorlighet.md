---
title: "Impingement och överrörlighet"
description: "Hej!  Har haft impingement liknande symptom i speciellt hö axel i 1 år, värk nattetid och i vila som varierar i intensitet. Det knakar och sprakar i b..."
category: "axel"
topic: "impingement"
tags: ["impingement", "operation", "styrketräning", "smärta"]
date: 2012-09-23
author: "Dr. Carlos Rivero Siri"
published: true
question: |
  Hej!
  
  Har haft impingement liknande symptom i speciellt hö axel i 1 år, värk nattetid och i vila som varierar i intensitet. Det knakar och sprakar i båda axlarna.
  
  
  Är dessutom överrörlig i båda axlarna. Jag har jobbat som tandhygienist i 2 år och är 26 år. Är annars en aktiv tjej som tränat mycket, men inte det senaste året, pga av smärta vid aktviviteter, ex skidåkning, gym, promenader. Har kört rotatorcuffträning i 6 månader, men inte blivit bättre.Är så less på att ha ont jämt, är byta jobb och operation enda utvägen? mvh/ Lina
---

Hej Lina,

Överrörlighet och impingement ger väl inte 100% bra behandlingsresultat oavsett hur man behandlar det. Patienter med en mycket hög aktivitetsnivå (tennisspelare, simmare etc) kan dock behöva träna upp en rejäl styrka i rotatorcuffen. Hos elitidrottare är behandlingsresultaten av träna upp råstyrka i rotatorcuffen oftast goda.

Det är mer en förändring av livsstil än rehab. Dvs, att inte sluta träna rotatorcuffen. Ett tipps är att pröva börja träna rotatorcuffen med lite större vikter. Det är svårt att säga om operation är ett bra alternativ eller inte. Om sjukgymnastik och egenträning inte hjälper och man upplever att axelleden glider och hoppar och gör ont kan en kirurgisk stabilisering öka funktionen genom att instabilitetskänslan upphör. Det är dock vanligt att patienterna blir nöjda med den ökade stabililiteten, men inte helt smärtfria. Ibland när patienten själv tycker att axelleden är stabil kan det räcka med att fräsa bort lite ben och öka utrymmet för rotatorcuffens senor.

**Sammanfattning:**
- Operation kan vara aktuellt
- Sjukgymnastik/träning kan hjälpa

---
*Dr. Carlos Rivero Siri, specialist i ortopedi*
