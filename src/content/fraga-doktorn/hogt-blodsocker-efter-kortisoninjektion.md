---
title: "Högt blodsocker (30) efter kortisoninjektion"
description: "Mammas blodsocker steg till 30 efter kortisonspruta i axeln. Vad ska vi göra?"
category: "axel"
topic: "kortisoninjektion"
tags: ["kortisoninjektion", "diabetes", "blodsocker", "insulin", "biverkningar"]
date: 2017-12-01
author: "Dr. Carlos Rivero Siri"
published: true
question: |
  Hej!

  Min mamma som har diabetes och behandlas med insulin Lantus 20 enheter per dag, har fått kortisonspruta i axeln idag. Hennes socker var uppe nu i kväll på 30.

  Har läst vid biverkningen att man kan få förhöjt socker. Men vad ska vi göra? Höja hennes insulinstyrka i några dagar?

  Det går inte att få tag i någon diabetesläkare över helgen.

  Tacksam för snabbt svar!
---

Jag saknar kunskaper om insulindoseringar och blodsocker. Men det är lite ovanligt att blodsockret stiger till så pass höga nivåer som 30 enheter efter en kortisoninjektion i axelleden.

Vanligen stiger blodsockret under några dagar efter en kortisoninjektion. Den blodsockerhöjande effekten av kortisoninjektionen varierar från patient till patient.

Det är viktigt med täta kontroller av blodsockret om insulindosen ska justeras, då kortisonets blodsockerhöjande effekt plötsligt kan minska några dagar efter en kortisoninjektion.

Om blodsockret var normalt strax innan kortisoninjektionen och din mor känner att hon mår bra för övrigt och inte är hängig och väldigt trött så är det inget att oroa sig för om blodsockret åker upp lite under några dagar.

Det är vanligt att blodsockret stiger under några dagar efter en kortisoninjektion hos patienter med diabetes mellitus.

Jag tycker att din mor ska prata med sin husläkare vad gäller dosering av insulin.

**Sammanfattning:**
- Blodsockerhöjning några dagar efter injektion är vanligt vid diabetes
- Effekten varierar och kan minska plötsligt
- Täta blodsockerkontroller är viktigt
- Kontakta husläkare för råd om insulindosering


