---
title: "Stor överrörlighet i mina axlar efter simning"
description: "Fråga om axelinstabilitet efter att axeln hoppat ur led under simning. Läs ortopedspecialistens svar om rehabilitering."
category: "axel"
topic: "overrorlighet"
tags: ["överrörlighet", "instabilitet", "axeln-ur-led", "idrott"]
date: 2017-11-13
author: "Dr. Carlos Rivero Siri"
published: true
question: |
  Jag har alltid haft väldigt stor rörlighet i mina axlar men det var aldrig ett problem förrän jag hösten 2014 tränade simning.
  
  Vid två tillfällen hoppade min högra axel ur led under tävling för att direkt hoppa tillbaka igen. Båda gångerna var det under ryggsim med armen sträckt över huvudet. Då den hoppade ur led så var det följt av en kort, mycket skarp smärta i axeln och nedsatt rörelseförmåga i några dagar efteråt.
  
  Då jag aldrig var mer än öm vid ansträngning de första månaderna efteråt så fortsatte jag simma till säsongens slut, 2 månader efter första gången. Jag började få problem sisådär 4-5 månader senare med upplevd instabilitet och obehag med smärta och "hoppighet" vid snabba rörelser.
  
  Jag fick kontakt med en sjukgymnast som gav mig rehabövningar för att stabilisera axeln men 17-åriga jag var väldigt otålig så övningarna utfördes väldigt sporadiskt. Axeln slutade göra ont men jag vet dock inte om det berodde på rehaben eller att jag slutat träna högintensiva sporter.
  
  Min axel blev aldrig helt bra, den är svag och jag kan fortfarande få mycket ont i den om jag t.ex. bär tungt eller anstränger den med tyngd eller över 90 grader. Jag upplever att den fortfarande är instabil och jag kan ibland höra/känna knastranden och knäppande i den vid vissa vinklar och rörelser.
  
  Då jag på min skola ibland behöver arbeta tungt så är det här ett hinder. Jag undrar då vad jag bör göra, är det vårdcentral och utredning som gäller eller är sjukgymnast bättre?
---

Sjukgymnastik brukar fungera bra hos de flesta patienter som har en "icke-traumatisk" (överrörlighet) instabilitet som inte är allt för smärtsam i det dagliga.

Patienter som är vana att träna mycket lyckas ofta bra med att stabilisera axelleden.

Du behöver sannolikt hjälp av en erfaren sjukgymnast. Möjligen behöver du en remiss från din husläkare.

- Sjukgymnastik fungerar bra vid icke-traumatisk instabilitet
- Träningsvana personer lyckas ofta bra
- Sök hjälp hos erfaren sjukgymnast
- Remiss från husläkare kan behövas




