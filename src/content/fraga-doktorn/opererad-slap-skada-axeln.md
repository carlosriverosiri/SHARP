---
title: "Opererad för SLAP-skada i axeln"
description: "Hej!  Jag har gjort 2 st axeloperationer. Första var för nästan exakt 1 år sen. Då gick de in och såg att jag har en SLAP-skada som de fixade och även..."
category: "axel"
topic: "labrumskada"
tags: ["slap-skada", "operation", "smärta"]
date: 2017-01-31
author: "Dr. Carlos Rivero Siri"
published: true
question: |
  Hej!
  
  Jag har gjort 2 st axeloperationer. Första var för nästan exakt 1 år sen. Då gick de in och såg att jag har en SLAP-skada som de fixade och även brosk som de tog bort.
  
  
  Fick efter detta ingen axellås utan en så kallad mitella som jag skulle ha i 3 månader dygnet runt.
  Vilket jag har hört i efterhand är fel. 
  Min skadade axel gjorde fortfarande ont så i Måndags gick de in igen. För att läkaren trodde att det var stora bicepssenan som krånglade. Ser nu på journalen att han skrivit att SLAP-skadan inte läkt och att suturen sitter löst och det finns ett tydligt glapp i övre Labrum. Men att han bestämmer att gå vidare till att göra tenodes på långa biceps senan där han gör en tenodese av en ganska sliten och tunn lång bicepssena. Klipper och syr fast bicepsenan lite längre ner.
  Min fråga är. 
  Kan min första operation den skadan läkas fortfarande eller behövs en ny operation i framtiden och hur lång tid brukar det ta för att läka på ett ungefär?
---

En SLAP-skada innebär att den övre delen av axelledens "menisk" eller labrum har lossnat. 
SLAP-skador hos yngre individer beror oftas på ett kraftigt trauma, elle på många upprepade små trauman.

Hos äldre individer är SLAP-skadan en del av ett normalt åldrande i axelleden, och är vanligen en del av en impingementsjukdom. 
Med stigande ålder försämras "meniskens" blodförsörjning, varför förutsättningarna att skadan skall läka in efter en operation minskar. 
Det är visat att närmare 50% av opererade SLAP-skador lossnar efter en operation av en SLAP-skada.
En del kirurger är därför restriktiva med att reparera SLAP-skador hos patienter äldre än 35 år.

Det brukar ofta räcka med en enklare operation, där man bara går in och slipar bort lite ben från skulderbladstaket (akromioplastik) och struntar i labrum. 
Men detta är en bedömning som görs från fall till fall.

En känsla av att axeln är instabil kan tala starkt för en reparation av labrum, även hos lite äldre patienter. 

Det är inte ovanligt att ha en nedsatt funktion i axelleden upp till ett år efter en operation, men de många brukar känna sig bättre redan inom 3 månader efter operationen.

**Sammanfattning:**
- Operation kan vara aktuellt
- Utredning med bilddiagnostik rekommenderas
