---
title: "År 2010-2011 skadade jag min axel"
description: "Hej! Jag är 26år och jobbar som elevassistent. Jag har alltid haft ett stort intresse för träning. År 2010-2011 skadade jag min axel. Jag gick på gy..."
category: "axel"
topic: "labrumskada"
tags: ["labrumskada", "styrketräning", "smärta"]
date: 2015-11-25
author: "Dr. Carlos Rivero Siri"
published: true
question: |
  Hej!
  Jag är 26år och jobbar som elevassistent. Jag har alltid haft ett stort intresse för träning.
  År 2010-2011 skadade jag min axel. Jag gick på gym och kände att jag hade fått nån form av knut i baksida axel. Hemma så försökte jag "knäcka"/stretcha bort den genom att göra en armhävning och då small det till och jag fick skitont. Nu de inte sova och hade problem med att resa mig upp då det spände i hela axel och bröstpartiet. Jag fick åka in till SöS och fick citodon medans jag väntade och de undersökte mig. Jag kunde röra på armarna så de uteslöt att göra en MR utan fick göra en vanlig som inte visade nånting. Fick antiinflammatoriskt och var sängliggande i en vecka. Började gå till naprapat och sjukgymnastik men det blev aldrig helt bra.
  Jag försatte att träna och ibland kändes det okej och ibland inte. Fortsatte gå till naprapat.
  Förra året bestämde jag mig för att ta en kortisonspruta och det verkade inte hjälpa helt. Gick till en ny naprapat som hjälpte mig och mycket blev bättre men aldrig helt bra. Sen blev det sämre igen och hela sommaren har jag haft ont och har haft svårt att göra olika aktiviteter.
  Tidigare lyckades jag få igenom en MR som inte visade något och även ett ultraljud som tydligen såg okej ut. Varför har jag då fortfarande ont?
  Lägger ner mycket tid och pengar på naprapat mm.
  Vill kunna träna som vanligt och inte ha ont varje dag. Jag har svårt att röra ena armen bakåt om jag lyfter de båda över huvudet. Det stramar i biceps bröst och axelpartiet.
  Snälla hjälp mig. Vad kan det va om röntgen inte visar något?
  
  /fredrika
---

Den kanske vanligaste orsaken till smärtor hos unga som styrketränar är en irritation av supraspinatussenan.

Andra vanliga orsaker är en irritation i AC-leden eller en liten instabilitet.

De symptom du beskriver kan möjligen stämma med någon form av labrumskada eller liten instabilitet.

Vad gäller labrumskador så krävs det ett tränat öga för att verkligen se dessa på MR.

Rekommenderar att du ber att få en remiss till en axelspecialist.

**Sammanfattning:**
- Utredning med bilddiagnostik rekommenderas
- Sök remiss till specialist
