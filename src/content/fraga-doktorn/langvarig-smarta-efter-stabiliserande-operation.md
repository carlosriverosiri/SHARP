---
title: "Långvarig smärta efter stabiliserande operation"
description: "Hej! Jag opererade vä axel för 3 år sedan på grund av främre axelluxation 3 gånger. Upplever att axeln har fungerat bra vad gäller stabilitet. Kirurge..."
category: "axel"
topic: "axeln-ur-led"
tags: ["axeln-ur-led", "operation", "smärta"]
date: 2017-03-02
author: "Dr. Carlos Rivero Siri"
published: true
question: |
  Hej!
  Jag opererade vä axel för 3 år sedan på grund av främre axelluxation 3 gånger. Upplever att axeln har fungerat bra vad gäller stabilitet. Kirurgen som opererade mig informerade att operationen tar inte bort smärtan utan endast ger en god stabilitet. 
  
  Dock besväras jag av konstant smärta som jag personligen tycker har börjat påverka mig rent psykiskt. Har sedan operationen inte kunnat sova på min vänstra axel pga smärta under men även efter sängläge/soffläge som orsakar bland annat sömnlösa nätter. Påverkar mig även bland annat på jobbet då jag ibland måste ta en paus för att klara av att utföra mitt arbete. Bakgrunden till den generella smärtan har jag ingen bakgrundsorsak, utsätter säkerligen min vänstra axel för något som jag inte borde, omedvetet. Är det en vanlig åkomma att ha starka smärtor i sin axel även efter en så pass lång tid efter operationen? Är smärtan något som alltid kommer att finnas där att istället får försöka anpassa olika situationer efter vad min axel klarar av? Vad är orsaken att jag inte kan ligga på den drabbade sidan av axeln, ska det vara så?
  Stort tack på förhand.
  
  Med Vänliga Hälsningar
  M
---

Jag utgår från att du blev opererad med en sk. Artroskopisk Bankartoperation. 

Impingement: Den vanligaste typen av smärtproblem efter denna operation brukar sitta på utsidan av axeln och stråla ned över utsidan av överarmen. Det kallas för impingement. Normalt sett är detta övergående. En kortisoninjektion i bursa subakromiale fungera oftast bra, då det sannolikt bara är fråga om en smärta från bursan. I enstaka fall kan man vara tvungen att med artroskopisk teknik suga ut bursan och slipa ned en benkant (akromioplastik).

Hårda trådar: Sitter smärtan helt på framsidan av axeln kan de bero på att någon enstaka tråd som man sytt fast ledkapseln och labrum med fortfarande ligger och stramar i ledkapseln. Ibland kan man till och med höra ett gångjärnsljud eller skrapljud från axeln som sannolikt uppkommer när tråden spänns upp och gnider mot plastankarets ögla. Oftast försvinner problemet med tiden när tråden lossnar, gör den inte det får man med artroskopisk teknik klippa bort den.

Stelhet och sammanväxtningar: Är du opererad med artroskpisk teknik så är detta sällsynt. Vanligen förbättras rörligheten i axelleden successivt under de 6 första månaderna efter en operation. Vid uttalad och långvarig stelhet kan små riktade klipp i den främre ledkapseln (MGHL), lösa problemet.

**Sammanfattning:**
- Operation kan vara aktuellt
- Utredning med bilddiagnostik rekommenderas
- Kortisoninjektion kan övervägas
