---
title: "Jag har haft ont i axeln i 6 månader"
description: "Hej.  Jag har haft ont i min axel och arm i 6 månader. Jag arbetar på kontor 8 timmar per dag men sitter ergonomiskt och använder inte dator musen a..."
category: "axel"
topic: "impingement"
tags: ["impingement", "operation", "styrketräning", "smärta"]
date: 2017-08-15
author: "Dr. Carlos Rivero Siri"
published: true
question: |
  Hej.
  
  Jag har haft ont i min axel och arm i 6 månader. Jag arbetar på kontor 8 timmar per dag men sitter ergonomiskt och använder inte dator musen alls.
  Jag har varit hos en naprapat 9 ggr och hos sjukgymnast 6 gånger på akupunktur. Men inget hjälper.
  Smärtan strålar från höger axel och ut i överarmen, ibland även ner till handleden. Smärtan sitter mellan skulderbladet och ryggraden samt nedanför armen bakom armhålan.
  Min läkare säger att jag får leva med detta och att det nog går över. Jag står inte ut med smärtan och det har börjat påverka mig psykiskt, dvs att jag ofta känner mig nedstämd.
  
  Har du något tips på vad jag kan göra?
  
  Tack.
  
  Med vänlig hälsning, Carolina
---

Hos yngre patienter där en utredning inte kan påvisa slitage eller direkta skador i axelleden är axelsmärtorna i stort sett alltid självläkande.

De varar inte hela livet, men det kan ta lång tid innan man ser en förbättring.

Vanliga orsaker är instabilitet och bursit/impingement.

Impingement är dock vanligast. 
En klassisk inklämning, impingement,  i axelleden kan pågå under en längre period.

Det är inget ovanligt att man har smärtor under ett och ibland två år.

Impingement är självläkande hos de flesta.

Sjukgymnastik brukar dock påskynda läkningen.

I undantagsfall har patienten så pass starka smärtor att en operation kan vara motiverad för att förkorta sjukdomsförloppet. 
Sjukgymnastik och daglig egenträning brukar hos de flesta ge bra resultat redan inom 3-4 månader.
Vid långvariga kroniska smärtor och en påtaglig sänkning av livskvalitén kan man överväga en enkel artroskopisk operation för seninklämning.

- Operation kan vara aktuellt
- Sjukgymnastik/träning kan hjälpa
