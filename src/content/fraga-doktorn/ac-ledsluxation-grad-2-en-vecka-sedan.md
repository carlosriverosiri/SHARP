---
title: "AC-ledsluxation grad 2 för en vecka sedan"
description: "Hej! Krashade ganska våldsamt med cykeln på en triathlontävling för 1 vecka sedan.   AC-ledsluxation grad 2 (ca 6-8 mm förskjutning av clavikeln)  o..."
category: "axel"
topic: "nyckelbenet-ur-led"
tags: ["nyckelbenet-ur-led", "smärta"]
date: 2017-08-01
author: "Dr. Carlos Rivero Siri"
published: true
question: |
  Hej! Krashade ganska våldsamt med cykeln på en triathlontävling för 1 vecka sedan.
  
   AC-ledsluxation grad 2 (ca 6-8 mm förskjutning av clavikeln)  och en fraktur på nyckelbenet (CC-ligamenttet har rivit loss en bit av klavikeln med ringa felställning).
  Röntgen kontroll efter 48 h visat oförändrat läge. Haft armen immobiliserad 1 vecka. Nu är planen försiktig aktiv mobilisering till smärtgräns utan rörelser över horisontalplan och utan att röra armen mot motsatt axel. 
  Har redan nu dag 1 inga problem med detta utan känner endast ett molande över nyckelbensfrakturen vid flexion till ca 80-90 grader. Ingen smärta över AC-leden (som dock är lite öm vid palpation). 
  Planen vidare är ny röntgen om ca 10 dagar. Om oförändrat läge får jag gå igång med fri mobilisering utan belastning, vilket ortopederna här nog tänkt sig i 3-5 veckor. Vad jag förstår är prognosen god. 
  Men hur snart är det ok att springa, cykla och simma? Sitter redan nu på cykel inomhus med armen i mitella, men när kan jag börja cykla ute om jag håller mig till vägar med minimal risk för olyckor och tar det lugnt? Antar att simningen är det som kommer sist pga belastningen på AC-leden vid frisim, men vad är en rimlig tidshorisont sett till att det är en grad 2 luxation och jag i princip varit smärtfri sedan dag 2? Är anmäld till Köpenhamns Ironman 20/8 (6 veckor efter olyckan) - antar att det inte är tillrådligt att ställa upp där?
---

Förloppet vid En AC-luxation grad 1-2 är högst varierande men också i de allra flesta fall godartat. 
Professionella fotbollspelare i NFL är i spel i genomsnitt efter 9 dagar vid en grad 1-2 luxation i AC-leden.

En svensk motorcrossförare på elitnivå kanske väntar en 3-4 veckor, men det är nog lite beroende på personlighet och smärttålighet vad som fungerar.

**Sammanfattning:**
- Kontakta läkare för individuell bedömning
