---
title: "Smärtor i axeln och artros på MR"
description: "Hej!  En vurpa i löpspåret på Höger axel i September -14 ger kvarstående smärtor. Har nu varit på MR med följande utlåtande. Behandling??   2015-01-2..."
category: "axel"
topic: "axelledsartros"
tags: ["artros-i-axelleden", "operation", "styrketräning", "smärta"]
date: 2015-03-09
author: "Dr. Carlos Rivero Siri"
published: true
question: |
  Hej!
  
  En vurpa i löpspåret på Höger axel i September -14 ger kvarstående smärtor. Har nu varit på MR med följande utlåtande. Behandling??
  
  
  2015-01-26 13:15 Höger MR axelled inklusive AC-led, klavikel och sternoklavikularled
  Lätt till måttlig artros i den glenohumerala leden, framför allt med pålagringar på ledytekanterna kaudalt.
  Lätt tendinos i supra- och infraspinatus, i övrigt har rotatorkuffen och långa bicepssenan ordinärt utseende.
  Måttlig artros i AC-leden med subkondrala cystbildningar, utgjutning och rejäl omgivande mjukdelsökning. Ingen felställning.Progress jmf röntgen 2014-09-09.
  Ingen klavikelfraktur.
  Lätt artros i sternoklavikularleden, men ingen felställning.
---

MR visar att du har artros i glenohumeralleden.

Det innebär att brosket i axelleden börjar försvinna.

Av MR svaret framgår att du sannolikt har haft detta problem i flera år.

Det var först efter olyckan som du började få problem med artrosen.

Det finns inga mediciner eller operationer som kan återställa brosket.

Rekommenderar att du försöker med sjukgymnastik i första hand.

Vid långvarig smärta som påtagligt försämrar din livskvalitet är en axelprotes ett alternativ.

- Operation kan vara aktuellt
- Utredning med bilddiagnostik rekommenderas
- Sjukgymnastik/träning kan hjälpa
