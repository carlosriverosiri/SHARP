---
title: "Hur lång tid tar det innan kortisonsprutan verkar?"
description: "Fråga om hur snabbt en kortisoninjektion börjar verka vid inflammerad slemsäck i axeln."
category: "axel"
topic: "kortisoninjektion"
tags: ["kortisoninjektion", "slemsäck", "bursa", "verkningstid"]
date: 2012-11-03
author: "Dr. Carlos Rivero Siri"
published: true
question: |
  Hej!

  Hur lång tid tar det för en kortisoninjektion att börja verka?

  Har en inflammerad slemsäck i höger axel.
---

Kortisoninjektioner används både för behandling och för att säkra diagnosen.

Man brukar blanda ut kortisonet med vanlig tandläkarbedövning (lokalbedövning). Är diagnosen rätt och kortisoninjektionen träffade slemsäcken så ska du normalt sett bli bedövad i slemsäcken och i stort sett smärtfri under någon eller några timmar.

Några patienter får därefter mer ont under något dygn efter kortisoninjektionen, varefter smärtan minskar.

En strukturerad sjukgymnastisk behandling med inriktning mot att stärka rotatorcuffen och rotatorcuffens hjälpmuskler runt skulderbladet är den vetenskapligt bäst dokumenterade icke-kirurgiska behandlingen mot axelsmärtor.

**Sammanfattning:**
- Lokalbedövningen ger omedelbar effekt (timmar)
- Kortisonets effekt märks efter något dygn
- Viss smärtökning kan förekomma första dygnet
- Sjukgymnastik är viktigt som komplement

---
*Dr. Carlos Rivero Siri, specialist i ortopedi*

