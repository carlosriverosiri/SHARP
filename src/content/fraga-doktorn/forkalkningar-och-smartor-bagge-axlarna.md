---
title: "Förkalkningar och smärtor i bägge axlarna"
description: "Fråga om kalkaxel med svår smärta vid fibromyalgi. Läs ortopedspecialistens svar om operation vid långvariga besvär."
category: "axel"
topic: "kalkaxel"
tags: ["kalkaxel", "operation", "smärta"]
date: 2017-08-15
author: "Dr. Carlos Rivero Siri"
published: true
question: |
  Hej!
  
  Jag har förkalkning i mina axlar. Det har man sett på röntgen 2011. Har med jämna mellanrum mycket ont i mina axlar.
  
  Nu fick jag en fruktansvärd smärta i vänster axel. Sökte då upp läkare för att jag vill att de nu ska göra något åt detta. Men när jag frågade om det skulle kunna vara möjligt att de tog bort mina förkalkningar så fick jag till svar att det rekommenderade han inte.
  
  Varför: man gör helst inte det på patienter som redan har mycket värk (jag har fibromyalgi sedan många år tillbaka och även nu fått ledgångsreumatism). Som jag förstod på läkaren så kan det förvärra all smärta som man redan har.
  
  Nu undrar jag om det verkligen är så. Skulle inte det vara bättre för mig att slippa få den hemska värken i axlarna? Jag har ju så ont att jag inte kan vara uppe. Jag mår illa och blir alldeles kallsvettig och är svimfärdig (har svimmat en gång).
  
  Det är väl enkla ingrepp. Min mamma har gjort det.
  
  Hoppas på svar.
  
  M.v.h Carina
---

Jag kan bara hålla med. Om du har haft en långvarig mycket stark smärta och tydliga förkalkningar på röntgen så är en operation där man avlägsnar förkalkningarna och skapar mer utrymme i axeln ett alternativ som är värt att beakta.

Operationen är tekniskt enkel att genomföra. Allvarliga komplikationer är sällsynta.

När man opererar en patient som inte har speciellt ont i axeln och axeln fungerar bra, så finns det en risk för att patienten faktiskt kan bli värre efter en operation.

Opererar man en patient med dålig funktion, starka smärtor och påtagligt sänkt livskvalitet, så är det ganska ovanligt att patienten blir värre än de var innan operationen.

**Sammanfattning:**
- Operation kan vara aktuellt vid svår smärta
- Tekniskt enkelt ingrepp med få komplikationer
- Patienter med stark smärta blir sällan värre av operation
- Kontakta läkare för individuell bedömning




