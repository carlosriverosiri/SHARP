---
title: "Problem efter bänkpress.."
description: "Hej! för ca 3-4 månader sedan körde jag bänkpress men fick avsluta fick en obehag känsla i övre bröstfästet och axeln på högersidan. Jag hade varit fr..."
category: "axel"
topic: "impingement"
tags: ["impingement", "styrketräning", "smärta"]
date: 2013-02-22
author: "Dr. Carlos Rivero Siri"
published: true
question: |
  Hej! för ca 3-4 månader sedan körde jag bänkpress men fick avsluta fick en obehag känsla i övre bröstfästet och axeln på högersidan. Jag hade varit fruktansvärt stel i nacken och hade varit det i ett par dagar. Morgonen där på när jag ligger på sidan och ska stänga av väckarklockan med högerarmen så får jag knappt upp armen. Det smärtar i axeln och armen väger bly. Jag måste med hjälp av vänster armen lyfta högern. Så har det varit i 3-4 månader nu. Däremot när jag står upp kan jag lyfta armen åt alla håll men den är stel och det känns lite. När jag arbetar nu efter det här inträffade blir jag otroligt stel i höger skuldra känns som om någon nyper mig. Jag måste då luta skuldran mot en dörrkant och massera området och även sträcka ut det så känns det bättre ett tag, men återkommer. Kan inte utföra pressövningar ovanför huvudet eller pressövningar för bröst då känner jag av det i axeln.
  
  Styrketräning är nog den idrottsgren som genererar flest patienter på min mottagning. Vanligen ser jag patienter med långvariga och kroniska skador,  så mitt perspektiv är relativt begränsat. Ser man bara dubbelsidig lunginflammation, men nästan aldrig någon snuva eller hosta, så blir man bra på just lunginflammation men inte snuva och hosta.
  
  Bänkpress och armhävningar leder nog ligan av skador som uppkommit efter styrketräning. Orsaken till smärtor som uppstår efter armhävningar,  flyes och bänkpress varierar. Sitter smärtorna på utsidan av axeln och strålar ned mot utsidan av överarmen tyder detta på en supraspinatussmärta. Främre axelsmärta kan vara bicepsankare/instabilitet/pectoralis minor problem.  Bakre axelsmärta talar mer för labrumskador med eller utan bakre instabilitet.
  Styrketräning går ut på att åstadkomma kontrollerade mikroskopiska skador i muskulaturen för att sedan få igång en reparationsprocess och hypertrofi av den tränade muskeln. De patienter som jag träffar som skadat sig av bänkpress har oftast labrumskador eller impingement. Labrumskador är vanligare hos patienter med liten muskelmassa, impingement är vanligare hos vältränade individer.  Vila botar oftast mindre skador. Men du måste också ta sig en funderare på varför du fick ont. Tröttade du ut din rotatorcuff, hemma eller på arbetet, med ex. vedhuggning, snöskottning eller många lyft innan du gick till gymmet och började pressa axelleden bakåt med en skivstång? Vilka övningar gjorde du innan bänkpress?
  
  Går man in på ett gym så är det relativt ovanligt att man ser utövare som tränar rotatorcuff. Rotatorcuffen, "rotationsmusklerna" är lite som kölen på en båt. Den stabiliserar och balanserar krafterna i seglet. Tränar man för hypertrofi (stora muskler) så tror jag ändå att de flesta gör en korrekt analys. Det är inte nödvändigt att träna rotatorcuff, annat än för att undvika skador. De flesta får inga skador av att hoppa över detta moment.
  
  Tränar man för funktion så ger rotatorcuffträning sannolikt utdelning på sikt. En bättre balanserad axel gör nämligen att man bättre kan utnyttja sina muskler för att öka belastningen.
  
  Det finns en lång rad övningar för att träna rotatorcuff. Problemet är oftast att när axelleden väl fått en skada så kan rotatorcuffövningarna vara svåra att genomföra utan att man få ont.
  
  Ur fysiologisk synvinkel så tycker jag att det verkar logiskt;
  
  - att alltid börja med krävande "push" övningar. Trötta inte ut stabilisatorerna i förväg.
  - att avsluta med stabiliserande övningar och "pull" övningar.
  - att prioritera träning av infraspinatus (utåtrotation). Utåtrotationsövningarna stabiliserar axelleden bakåt-nedåt.
  
  / Carlos Rivero Siri
---

[MANUELL GRANSKNING BEHÖVS - svaret kunde inte extraheras automatiskt]

