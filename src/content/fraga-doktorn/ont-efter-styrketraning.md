---
title: "Ont efter styrketräning.."
description: "Hej, jag har dragits med smärta i främre delen av högeraxeln sedan oktober 2010. Skadan uppstod plötsligt utan trauma. Smärtan började i samband med s..."
category: "axel"
topic: "impingement"
tags: ["impingement", "styrketräning", "smärta"]
date: 2013-02-26
author: "Dr. Carlos Rivero Siri"
published: true
question: |
  Hej, jag har dragits med smärta i främre delen av högeraxeln sedan oktober 2010. Skadan uppstod plötsligt utan trauma. Smärtan började i samband med styrketräning av bröst och axelmusklerna, men gick sedan över även till vardagliga sysslor där man gör liknande rörelser som t.ex att skotta snö eller städa. Använder jag högerarmen till något sådant blir det en molande konstant vilovärk som framförallt kommer timmar och flera dagar efter själva aktiviteten. Under själva rörelserna är det mer som en brännande smärta. Jag slutade träna pressövningar någon månad efter det hela började. Först prövade jag sjukgymnastik men det hjälpte inte, och nu upplever jag snarare att det blir värre av vissa av de övningarna. De enda övningar jag vågar göra är de där man har axeln helt stilla, som lätta utåtrotationer. För ett år sedan blev jag magnetröntgad men de hittade inget förutom en liten tendinit och lite extra vätska i en slemsäck, inget de trodde kunde orsaka smärtan. Jag tror själv att det är en labrumskada eftersom smärtorna är sällan intensiva, och är mindre på natten och när jag precis har vaknat än när jag använder armen. Det händer ibland att jag har ont på baksidan av axeln, men då har jag inte ont på framsidan samtidigt. Jag är tyvärr högerhänt så min livkvalité har försämrats mycket pga denna skada då jag är tvungen att konstant anpassa min vardag efter den.
---

Smärtlokalisationen och dygnsvariationen kan peka mot en labrumskada. Men denna typ av skada ger inte riktigt din typ av funktionell störning i axelleden år efter år. Smärtor och problem med labrumskador har en lite annorlunda "personlighet".  Rent generellt så är det svårare att ställa diagnos på en yngre muskelös man än på lite äldre patienter. Symptomen är inte riktigt lika distinkta som hos mindre vältränade, eller äldre patienter. En vanlig diagnos hos yngre muskulösa män är också "impingement".

Men för att kunna ställa diagnos brukar man behöva klämma och känna på axelleden när du har som mest ont. Många gånger rekommenderar jag mina patienter att hugga ved, skotta snö, arbeta hårt eller träna med vikter så de har riktigt ont i axelleden när de kommer till nybesöket.

**Sammanfattning:**
- Kontakta läkare för individuell bedömning

---
*Dr. Carlos Rivero Siri, specialist i ortopedi*
