---
title: "Blev sämre efter kortisonspruta - är det vanligt?"
description: "Fråga om varför axelsmärtan blev värre efter kortisoninjektion trots 7 månaders besvär."
category: "axel"
topic: "kortisoninjektion"
tags: ["kortisoninjektion", "smärta", "biverkning"]
date: 2017-11-30
author: "Dr. Carlos Rivero Siri"
published: true
question: |
  Har haft ont i axeln i snart 7 månader. Har varit hos en massageterapeut ett antal gånger där jag fått massage, ström, akupunktur och ultraljud i omgångar. Har ätit antiinflammatoriskt under en viss tid utan nämnbar verkan. Efter alla behandlingar blev det lite bättre, men inte bra. Till slut gick jag till läkaren och ville ha en kortisonspruta. Fick den för en vecka sedan och tyvärr har resultatet blivit att jag har ännu mer ont. Nu vet jag inte vad jag ska göra och om det är vanligt att man kan bli sämre av kortison?
---

Om man sätter kortisonsprutan i själva slemsäcken (bursa subakromialis) så kan ett litet antal patienter bli värre efter injektionen. Vanligen går dock smärtan över inom ett par dagar, i värsta fall efter någon vecka.

Sätter man injektionen i själva leden så är det mycket ovanligt att patienten blir sämre.

I tidigt stadium (mindre än 3 månader) av frozen shoulder brukar injektionen nästan alltid fungera.

- Kortisoninjektion i slemsäcken kan tillfälligt ge ökad smärta
- Smärtan går vanligen över inom några dagar till en vecka
- Injektion i leden ger sällan försämring
- Vid frozen shoulder fungerar kortison bäst i tidigt stadium
