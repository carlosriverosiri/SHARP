---
title: "Nyckelbensluxation i Sälen"
description: "Hej, Under nyår åkte jag snowboard i Sälen. Vid ett tillfälle ramlade jag och slog i min axel ganska hårt varpå jag kände att något blev fel i axeln...."
category: "axel"
topic: "nyckelbenet-ur-led"
tags: ["nyckelbenet-ur-led", "operation", "smärta"]
date: 2014-04-13
author: "Dr. Carlos Rivero Siri"
published: true
question: |
  Hej, Under nyår åkte jag snowboard i Sälen. Vid ett tillfälle ramlade jag och slog i min axel ganska hårt varpå jag kände att något blev fel i axeln. Jag åkte då ner till den lokala vårdcentralen där jag fick träffa en ortoped och fick axeln röntgad.
  
  Ortopeden kunde konstatera en ac-ledsluxation och att nyckelbenets avstånd till ursprungsläget fördubblats. Jag fick med mig mig en remiss att lämna till min "hem"-ortopedmottagning. Olyckan inträffade den 29 december. Ortopeden jag träffade i Sälen tyckte även att jag skulle se till att bli undersökt på hemmaplan snarast för att avgöra om operation behövdes, helst inom en vecka maximalt två veckor.
   Efter att ha varit i kontakt med min hemmottagning har jag efter många om och men slutligen fått en tid för röntgen och att träffa en ortoped den 28 januari (alltså en månad efter olyckstillfället). Denna bedömning har de gjort utan att titta på de befintliga röntgenbilderna som finns från mitt besök på vårdcentralen jag besökte i det akuta skedet. Är detta en godtagbar väntetid för undersökning av min skada? Kan detta på något vis komplicera omständigheterna med min axel eller en god rehabilitering? Bör jag försöka få en tid för tidigare undersökning på något annat vis?
  
  Tack på förhand!
   Med vänlig hälsning /P
---

Det låter som om du har en sk. nyckelbensluxation (AC-luxation) grad 3.

Denna skada i axeln brukar vanligen behandlas utan operation.  I vissa fall rekommenderar man dock operation av nyckelbensluxationen.

Eftersom resultaten efter en icke-operativ behandling är väldigt goda så är det vanligt att man väntar och ser hur stora problemen är efter 6-12 månader.

Resultaten är goda även om man opererar AC-luxen sent.

**Sammanfattning:**
- Operation kan vara aktuellt
