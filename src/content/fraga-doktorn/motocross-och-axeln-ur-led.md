---
title: "Motocross och axeln ur led"
description: "Hej!  Min son är överrörlig i sina axlar (enligt expert). Hans axlar hoppar lätt ur led, har gjort detta 15 ggr nu. Måste få hjälp.  Är det som expert..."
category: "axel"
topic: "axeln-ur-led"
tags: ["axeln-ur-led", "operation"]
date: 2012-11-30
author: "Dr. Carlos Rivero Siri"
published: true
question: |
  Hej!
  
  Min son är överrörlig i sina axlar (enligt expert). Hans axlar hoppar lätt ur led, har gjort detta 15 ggr nu. Måste få hjälp.
  
  Är det som experten säger, att han måste sluta med motocrossen efter operation? Enligt honom skall han operera sig efter avslutad karriär. Hur lång konvalescent är det normalt efter operation? mvh/orolig pappa
---

Olika doktorer tycker ibland olika. Vad som är rätt eller fel går inte alltid att avgöra. Dessutom är det inte ovanligt att patienter missuppfattar vad doktorn säger. Men personligen tycker jag nog att han måste välja mellan att antingen sluta med motocross eller opereras.  Envisas han med att ändå vilja ägna sig åt denna skadliga sport så är detta ett argument för att man skall operera, inte vänta med operation.

Vanligen skadas leden av att ledkulan glider ur led. Skadorna blir större om man har många luxationer (> 2-3) och om ledkulan ligger länge ur led.  Min erfarenhet är att just patienter som ägnar sig åt motocross kan få relativt omfattande skador på stabiliserande strukturer i axelleden av sin sport. Rehabilitering efter en stabiliserande operation tar normalt sett 5-6 månader.

- Operation kan vara aktuellt
