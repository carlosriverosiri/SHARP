---
title: "Jag har fått diagnosen frozen shoulder och har gjort slätröntgen"
description: "Hej!  Jag har fått diagnosen frozen shoulder (frusen axel). Jag har gjort slätröntgen, ultraljud och magnetröntgen och de har inte hittat något på des..."
category: "axel"
topic: "frozen-shoulder"
tags: ["frozen-shoulder-frusen-axel", "styrketräning", "smärta"]
date: 2018-02-16
author: "Dr. Carlos Rivero Siri"
published: true
question: |
  Hej!
  
  Jag har fått diagnosen frozen shoulder (frusen axel). Jag har gjort slätröntgen, ultraljud och magnetröntgen och de har inte hittat något på dessa.
  
  Som jag förstår det så är det mest troligt frozen shoulder om röntgen inte visar något. Jag kan inte röra min arm utåt uppåt, utåtrotation och bakåt. Jag har fått kortisoninjektion i axeln, men den sattes då i slemsäcken och gav ingen uttalad effekt.
  Den värsta smärtan har gett med sig tycker jag, men jag försöker att inte göra de rörelser som gör mest ont... Det är svårt eftersom jag arbetar som frisör.
  
  Jag gör ingen sjukgymnastik längre heller. Nu vill man ge mig kortisonsprutor  direkt i leden. Kan jag på något sätt förvärra situationen genom att inte ta kortisoninjektionen? Detta har pågått i snart ett år och jag har gått på behandlingar hos både sjukgymnaster och naprapater, men smärtan tilltog efter varje behandling. Bör jag prova sjukgymnastik nu igen när jag är mindre smärtpåverkad? Med vänlig hälsning Mia
---

Hej Mia,En kortisoninjektion inuti själva axelleden (glenohumeralleden) ger en viss smärtdämpande effekt under någon månad.
Dessa injektioner fungerar bäst tidigt i sjukdomsförloppet.

Du blir inte värre om du inte tar kortisonsprutan.

Försök höja din aktivitetsnivå.

Varje gång axeln gör lite ont så blir den lite bättre.
Det är inget farligt att det gör ont i axeln.

Ingenting kommer att gå sönder när du aktiverar axelleden.

Prova gärna med lite försiktig längdskidåkning, eller skridskoåkning med stavar.  Var inte rädd.

Rädsla för att använda armen förlänger bara sjukdomsförloppet.
Töj på gränserna för vad axelleden tål! Värken som uppstår i axelleden efter en aktivitet är inte farligare än den träningsvärken du får efter ett motionspass.
Med vänlig hälsning,

**Sammanfattning:**
- Sjukgymnastik/träning kan hjälpa
- Kortisoninjektion kan övervägas

---
*Dr. Carlos Rivero Siri, specialist i ortopedi*
