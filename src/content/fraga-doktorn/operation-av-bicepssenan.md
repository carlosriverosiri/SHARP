---
title: "Operation av bicepssenan"
description: "Hej. Jag har nyligen undersökts av ortoped för jag har kalkaxel/impingement. Det smärtar i biceps bl.a och om senan till muskeln visar sig vara skadad..."
category: "axel"
topic: "ont-bicepssenan"
tags: ["ont-i-bicepssenan", "operation", "smärta"]
date: 2013-04-23
author: "Dr. Carlos Rivero Siri"
published: true
question: |
  Hej. Jag har nyligen undersökts av ortoped för jag har kalkaxel/impingement. Det smärtar i biceps bl.a och om senan till muskeln visar sig vara skadad eller sliten tyckte ortopeden att då är det enklast att skära av den varpå muskeln skulle komma att hamna längre ner men den skulle vara lika funktionsduglig och stark som innan. Enligt ortopeden behöver muskeln  inte vara på ursprungsplatsen utan det var ngt rudimentärt läge då vi i urminnes tider gick på alla fyra. På sjukhuset hemsida står att dom utför titthålskirurgiska senreparationer hos medelålders. Nu vet jag ju inte om senan är skadad men jag känner oro och har tyvärr inget förtroende för den här ortopeden.Dessutom vill jag ju inte att muskeln ska sitta längre ner på armen bara för att det är "enklast" om man nu kan åtgärda en eventuellt skadad sena. Axeln är röntgad med vanlig röntgen och jag kommer att få operationstid om c.a 3-8 v. Tacksam för svar / A
  
  Även om man har ont i bicepsmuskeln så är det inte så vanligt att själva  bicepssenan är skadad. Vanligen värker bicepssenan för att den är inklämd. Är bicessenan skadad och man har en uttalad smärta ut i bicepsmuskeln så kan det vara klokt att klippa av bicepssenan.  Att bara klippa bicepssenan ger lite bättre resultat vad gäller smärta och ger mindre risk för komplikationer än om man klipper av den och syr fast den längre ned. Bicepsmuskeln har två övre fästen. Det mindre fästet, biceps långa sena, är det som kan bli skadat. När man klipper av det lilla fästet så är det oftast svårt att se någon skillnad hos patienter förutom hos de som är vältränade med oproportionellt stora bicepsmuskler eller de som är lite "magra".  /Carlos Rivero Siri
---

[MANUELL GRANSKNING BEHÖVS - svaret kunde inte extraheras automatiskt]

**Sammanfattning:**
- Kontakta läkare för individuell bedömning
