---
title: "Ung patient med ont i axeln"
description: "Hej, jag har haft ont i min axel i ungefär ett år och jag har varit hos en sjukgymnast men övningarna jag fick hjälpte inte. Var i vårdcentralen för 2..."
category: "axel"
topic: "axeln-ur-led"
tags: ["axeln-ur-led", "styrketräning", "smärta"]
date: 2013-01-08
author: "Dr. Carlos Rivero Siri"
published: true
question: |
  Hej, jag har haft ont i min axel i ungefär ett år och jag har varit hos en sjukgymnast men övningarna jag fick hjälpte inte. Var i vårdcentralen för 2-3 veckor sedan och fick muskelavslappnande tabletter och det har heller inte hjälpt. 
  
  Jag kan sitta helt normalt och känna att jag har en smygande smärta i axeln. Läkaren på vårdcentralen sa att jag har en inflammation i hela vänstra axeln.. Jag undrar, vad ska jag göra för att bli av med min smärta? kortisonspruta? boka någon specialist? röntga den? för jag vill verkligen gå tillbaka till träningen igen. tack!
---

Den vanligaste orsaken till axelsmärtor hos väldigt unga patienter är instabilitet och labrumskador. Det är nog mindre sannolikt att du lider av en inflammation. Kortisoninjektioner, muskelavslappnande medel och inflammationsdämpande medel kommer inte att göra dig bättre. Om du själv upplever att axelleden känns instabil, att den hoppar eller glider eller att du måste röra den på ett speciellt sätt för att få den på plats, så lider du med stor sannolikhet av en instabilitet.  Inom ditt landsting så finns det mycket duktiga axelspecialister på Universitetssjukhuset.

Rekommenderar att du söker dig dit. Du kan också kontakta Aleris i Oslo och boka en tid hos mig utan någon väntetid. Då blir du automatiskt utredd med magnetkameraundersökning och röntgen (www.specialist.se/eu-vard). Men då hamnar räkningen på runt 5000:- kronor och det tar minst 3 månader innan du får tillbaka dina pengar från försäkringskassan. Då jag vet att du har en duktig axelspecialist i din närhet så tycker jag nog att du skall välja denna lösning i första hand.

**Sammanfattning:**
- Utredning med bilddiagnostik rekommenderas
- Sök remiss till specialist
- Kortisoninjektion kan övervägas

---
*Dr. Carlos Rivero Siri, specialist i ortopedi*
