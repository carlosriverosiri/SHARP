---
title: "Nerv i kläm på insidan av armbågen – går det att operera?"
description: "Patient har haft nerv i kläm vid armbågen i 6 veckor och undrar om det går att åtgärda."
category: "armbage"
topic: "ulnaris"
tags: ["ulnarisnerv", "kubitaltunnelsyndrom", "nervinklämning", "armbåge"]
date: 2024-03-13
author: "Dr. Carlos Rivero Siri"
published: true
status: "klar"
question: |
  Jag har en nerv i kläm på insidan av armbågen. Har haft det i 6 veckor. Går det att göra något åt det?
---

Kubitaltunnelsyndrom, även kallat ulnarisentrapment, innebär att nervus ulnaris har kommit i kläm vid armbågsleden. Typiska symtom är domningar i lillfingret och ringfingret.

---

### Spontanförbättring

I kontrollgrupper som får "vänta och se" eller enbart enkla råd ser man en spontan förbättring i ungefär **30–50%** av fallen vid lindriga till måttliga besvär. Detta stöds av flera studier som visar att många patienter förbättras utan operation.

**Referens:** Caliandro P et al. Treatment for ulnar neuropathy at the elbow. Cochrane Database Syst Rev. 2016. [Läs mer →](https://www.cochranelibrary.com/cdsr/doi/10.1002/14651858.CD006839.pub4/full)

---

### Nattlig skena

Konservativ behandling med nattskena som håller armbågen i neutral position (ca 30–45 grader böj) kan hjälpa upp till **80%** av patienterna med lindriga symtom att undvika operation på kort till medellång sikt. Detta genom att minska tryck och sträckning på ulnarnerven under nattsömnen.

**Referens:** Shah CM et al. Outcomes of rigid night splinting and activity modification in the treatment of cubital tunnel syndrome. J Hand Surg Am. 2013;38(6):1125-30. [Läs mer →](https://pubmed.ncbi.nlm.nih.gov/23684520/)

**Praktisk information:** Vi kan tyvärr inte hjälpa dig med en nattlig skena på kliniken – enligt riktlinjer från Region Stockholm måste du inhandla den själv. Sök efter "armbågsskydd för ulnarisinklämning" för att hitta en leverantör.

---

### Kirurgisk behandling

En av de mest citerade studierna gällande behandling och resultat vid ulnarnervskompression vid armbågen är Dellon (1989), som belyser både konservativ och kirurgisk hantering.

**Referens:** Dellon AL. Review of treatment results for ulnar nerve entrapment at the elbow. J Hand Surg Am. 1989;14A(4):688-700. [Läs mer →](https://pubmed.ncbi.nlm.nih.gov/2666495/)

---

**Sammanfattning:** Vid lindriga till måttliga besvär är spontanförbättring vanligt (30–50%). Nattlig skena kan hjälpa upp till 80% med lindriga symtom. Vid uttalade besvär eller när konservativ behandling inte hjälper kan kirurgi övervägas.
