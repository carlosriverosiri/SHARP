---
title: "Stel i axeln efter en öppen Bankartoperation"
description: "Hej!  Jag opererade min axel för 15 år sedan (bankart) efter ett flertal luxationer. Det blev en öppen operation, inte titthål.  Sedan dess har jag ha..."
category: "axel"
topic: "axeln-ur-led"
tags: ["axeln-ur-led", "operation", "smärta"]
date: 2018-03-22
author: "Dr. Carlos Rivero Siri"
published: true
question: |
  Hej!
  
  Jag opererade min axel för 15 år sedan (bankart) efter ett flertal luxationer. Det blev en öppen operation, inte titthål.
  
  Sedan dess har jag haft stora problem med att skulderbladet ”vingar ut”. Det ger flera följdproblem, så som stelhet i nacken, ont i ryggen mellan skulderbladen, överansträngning och stelhet i infraspinatus etc.
  Detta har gått att hålla i schack tills för ett tag sen, men för ca 1 år sen så kan jag knappt göra armhävningar utan att bli väldigt irriterad i musklerna runt skuldran och axeln. Jag har tränat kopiösa mängder rehab och försökt träna tillbaka skulderbladet på plats, men det går inte. Det är för tajt i axeln helt enkelt.
  Jag har förstått att man kan göra en operation där man ”släpper ut” axelleden lite så den inte är så tight. Min fråga är om detta kanske skulle avhjälpa att skulderbladet vingar ut så kraftigt? Och om man skulle göra en sån operation, hur lång är rehab/återhämtningstiden?
  
   
  
  Tvärsnitt genom ledhuvud och ledskål som visar hur axelleden roterar
---

Det låter onekligen som om du har en ganska stel axel efter den öppna stabiliserande operationen, men axeln verkar vara hyfsat smärtfri och stabil.
Det är normalt att man blir lite lätt stel i ytterlägen efter en Bankartoperation. Oftast beror detta inte på den kirurgiska tekniken, utan att rädslan för att använda armen i ytterlägen innan operationen har skapat en lättare stelhet i ledkapseln redan innan operationen.

Patienter som blir uttalat stela efter en Bankartoperation har oftast drabbats av sammanväxtningar runt den sena i axelleden som inåtroterar i axelleden (subscapularissenan).
Detta kan åtgärdas med artroskopisk teknik där man går in och gör begränsade klipp runt subscapularissenan för att lossa denna från ledkapseln.
Operationen är begränsad, rehab går relativt snabbt, och man kan räkna med en snabb återhämtning (6-8 v.).
Det finns dock en liten risk för axeln blir mer instabil efter en sådan operation.

**Sammanfattning:**
- Operation kan vara aktuellt
