---
title: "Vad krävs för att få en operation?"
description: "Hej!  Vad krävs för att få en operation? Har artros i ac-leden, axelskålen och kulleden enligt röntgen. Har dagligen smärta och problem att lyfta höge..."
category: "axel"
topic: "axelledsartros"
tags: ["artros-i-axelleden", "operation", "smärta"]
date: 2015-10-19
author: "Dr. Carlos Rivero Siri"
published: true
question: |
  Hej!
  
  Vad krävs för att få en operation? Har artros i ac-leden, axelskålen och kulleden enligt röntgen. Har dagligen smärta och problem att lyfta höger arm. Kommer knappt upp till 90 grader sen är det stopp.
---

Artros i AC-leden är en relativt vanlig sjukdom hos snickare. Vid långvarig kronisk värk i AC-leden som på ett påtagligt sätt försämrar livskvalitén brukar man rekommendera en relativt enkel operation där man fräser bort lite av yttre nyckelbensänden. 

Artros i själva axelleden är mer ovanligt. Då är ledbrosket på ledkulan och ledskålen utslitet. Minskad belastning av axelleden är det enklaste sättet att minska smärtan. Har du fortfarande en kronisk värk, trots en sänkt aktivitetsnivå, så bör man överväga att byta ut ledkulan mot en protes. En protes har dock en begränsad hållfastighet. Det är därför en fördel att försöka vänta så länge som möjligt med denna åtgärd.

- Operation kan vara aktuellt
- Utredning med bilddiagnostik rekommenderas
