---
title: "Stelhet efter axeloperation p.g.a. överrörlighet"
description: "Fråga om smärta och stelhet 2,5 månader efter operation för överrörlighet. Läs ortopedspecialistens svar om återhämtning."
category: "axel"
topic: "overrorlighet"
tags: ["överrörlighet", "operation", "smärta", "rehabilitering"]
date: 2017-12-05
author: "Dr. Carlos Rivero Siri"
published: true
question: |
  Hej!
  
  Jag gjorde en axeloperation pga överrörlighet och de sydde upp fram och bak. Nu 2,5 månad senare har jag fortfarande smärta.
  
  Smärtan strålar ut från axel ner till händerna. Ibland endast till armbågen. Samt även ont i nacken som strålar ner mot den opererade axeln.
  
  Rörligheten har varit begränsad, har inte kunnat lägga handen på huvudet eller sätta upp håret i en toffs. Inte heller lägga något i fickan på jackan.
  
  Men efter Brufen retard kan jag lägga handen på huvudet samt sätta upp håret i en toffs. Dock har jag fortfarande lika ont.
  
  Kan man få frozen shoulder efter en operation? Har du några råd till mig?
---

Sannolikt har du en inflammation i axelleden efter operationen eftersom Brufen fungerar bra. Brufen dämpar då inflammationen.

Om du ännu inte varit på en kontroll efter operationen så kan det vara bra att ringa och boka en sådan tid för att diskutera medicinering med inflammationsdämpande medicin.

Det är dock relativt vanligt att axelleden har en betydande stelhet 2-3 månader efter det att man har stramat upp ledkapseln framtill och baktill.

Resultatet av operationen brukar synas 6-12 månader efter operationen.

**Sammanfattning:**
- Sannolikt inflammation efter operationen
- Brufen dämpar inflammationen
- Stelhet är normalt 2-3 månader efter operation
- Resultat syns efter 6-12 månader




