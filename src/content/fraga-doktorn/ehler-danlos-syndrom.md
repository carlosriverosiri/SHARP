---
title: "Ehler Danlos Syndrom och axelinstabilitet"
description: "Fråga om EDS och axel som 'rullar runt'. Läs ortopedspecialistens svar om behandling av instabilitet vid Ehler Danlos Syndrom."
category: "axel"
topic: "overrorlighet"
tags: ["överrörlighet", "instabilitet", "operation", "EDS"]
date: 2012-04-22
author: "Dr. Carlos Rivero Siri"
published: true
question: |
  Hej!
  
  Jag heter Annette och har diagnosen EDS, har stora problem med min högra axel som "rullar runt" och smärtar. Går hos sjukgymnast en gång i veckan för att "dra axel rätt" och tejpar.
  
  Har hört att man kan operera genom att använda konstgjort material. Stämmer detta?
  
  Kan ni rekommendera någon som har kunskap om just EDS?
  
  Tack på förhand med vänlig hälsning,
  Annette
---

Ehler Danlos Syndrom (EDS) kan bland annat yttra sig som en mycket svårbehandlad instabilitet i axelleden.

Stabiliserande kirurgi är sällan den bästa lösningen vid Ehler Danlos syndrom. Alla typer av artificiella transplantat som tidigare använts för att stabilisera olika leder har visat sig ha en dålig hållbarhet.

Vid alla typer av stabiliseringar vid Ehler Danlos syndrom så är frekvensen misslyckade operationer hög. En nyligen genomförd studie där man använde sk. allograft, dvs transplanterad kapselvävnad, kunde redovisa 45% mycket goda resultat vad gäller stabilitet efter 4 år.

Den metod som sannolikt ger bäst resultat är en steloperation av axelleden.

- Kirurgi är sällan bästa lösningen vid EDS
- Artificiella transplantat har dålig hållbarhet
- Hög frekvens misslyckade operationer vid EDS
- Steloperation kan vara ett alternativ i svåra fall





