---
title: "Impingement och axelprotes"
description: "Hej! Jag är sjukskriven sedan april för instabilitet i vänster axel, med svaghet smärta mm. Jag har även problem med höger axel (axelplastik gjord för..."
category: "axel"
topic: "impingement"
tags: ["impingement", "operation", "styrketräning", "smärta"]
date: 2013-01-29
author: "Dr. Carlos Rivero Siri"
published: true
question: |
  Hej! Jag är sjukskriven sedan april för instabilitet i vänster axel, med svaghet smärta mm. Jag har även problem med höger axel (axelplastik gjord för 10 år sedan, varit ok tills för ca 5 månader sedan) mr visar subscapularissenan något artrofisk rotatorkuff.
  
  
  Vä axel begynnande degeneration i ac-led, avsmaln ledspalt, laterala främre supraspinatus lätt förtjockad m tendinsförändringar. litet deg ödem i främre tuberculum majus vid senfästet samt mm.Jag har tränat sjukgymnastik sedan maj, men fått minska hela tiden. Båda armarna har liten styrka numera( har arbetat som mjölkbonde i 30 år. Mina hobbies är ridning, har tränat galopphästar m numera kan jag inte ens leda dem axeln är för svag. Jag kan inte längre måla eller sköta kontorsarbete. Efter 5 minuter ökar besvären. Jag undrar om hur mycket en operation kostar och om det går på försäkringskassan? Jag tror att min husläkare håller på med en remiss till Södertälje. Men när jag operarerade min axel där 2002 fick jag ett 8 cm långt ärr och om jag ska göra en ny op undrar jag om man kan gör med mindre ärr.
---

Det är svårt att sätta in en axelprotes utan att få en betydande ärr över axelleden. Det förklarar varför du fick ett ärr efter protesoperationen i höger axelled. Om axelprotesen fungerat tillfredställande under 10 år hos en medelålders patient med tungt arbete så låter det som ett bra resultat. 

Vad gäller vänster axelled så är det väl inte osannolikt att det går att förbättra funktionen med ett relativt enkelt artroskopiskt ingrepp, men det är svårt att avgöra utan att se på MR bilderna och klämma på axelleden.

- Operation kan vara aktuellt
- Utredning med bilddiagnostik rekommenderas
