---
title: "Ont i bicepsmuskeln efter operation av inklämning"
description: "Hej! Jag har haft problem med min vänstra axel i lite över 3 år nu. Det började göra ont en tid efter att jag började styrketräna, men samtidigt börj..."
category: "axel"
topic: "ont-bicepssenan"
tags: ["ont-i-bicepssenan", "operation", "smärta"]
date: 2017-02-17
author: "Dr. Carlos Rivero Siri"
published: true
question: |
  Hej!
  Jag har haft problem med min vänstra axel i lite över 3 år nu. Det började göra ont en tid efter att jag började styrketräna, men samtidigt började jag ett nytt jobb där jag satt framför datorn och skrev hela dagarna. Jag satt med dålig hållning och ortopeden säger att han tror att detta är orsaken till mina problem?!
  För ett år sedan opererades jag och då skrapade dom bort lite av slemsäcken men utöver det såg dom inget mer förutom att bicepssenan var fransig samt något annat fäste också. Ortopeden sa att det såg ut att ha varit inflammerat under en längre tid. Fick diagnosen sekundärt impingement. Sjukskriven 2 veckor heltid och sedan 1 vecka 50%. Det kändes bra efter operationen förutom att jag hade väldigt ont i hela biceps vilken ortopeden trodde var en blödning. Så fort jag började arbeta heltid igen kom smärtorna tillbaka och jag fick så ont att rehaben inte gick att utföra ordentligt. Blev otroligt deppig. 
  
  Ortopeden tyckte att jag skulle byta jobb så jag bytte till en matbutik och det var då smärtorna blev otroligt jobbiga. har fått åtskilliga kortisoninjektioner i axeln samt bicepsfästet. 
  
  Röntgen efter operationen visar på mer problem än innan op.. Dom skriver att "ruptur på supraspinatus invändigt kan inte uteslutas" jag har haft ont i det området i omgångar men ortopeden säger att det endast är något som röntgenläkarna skriver för att "hålla ryggen fri". Stämmer detta? På röntgenpapperet som jag beställde hem står det även "ingen progress sedan förra röntgen snarare regress". Blir så himla deppig och det enda ortopeden säger det är att han kan klippa biceps och sy fast den på ett annat ställe då han tror att smärtorna kommer från bicepsfästet. Men det känns inte som att jag bara vill kapa den och hoppas att det går över. 
  
  Ibland kan axeln kännas bra förutom i vissa vinklar eller om jag belastar den. Men testar jag mig på ett träningspass som involverar axeln så får jag riktigt ont.
  
  Kan det vara biceps? Eller kan problemet ligga i supraspinatus? Har googlat och läst att det är svårt att skilja på dessa.
  Brukar det bli bättre om man syr fast biceps på ett annat ställe? Ortopeden sa även att det kan bli värre om man går in i supraspinatus och kollar om det är trasigt inuti samt att rehaben är på 9 månader. Stämmer detta?
  
  ÄR så himla tacksam för svar!
  
  Bicepsmuskeln har två ursprung i axelleden. Den långa tunna bicepssenan och den korta tjocka bicepssenan. Den långa bicepssenan fäster inuti axelleden på ledskålens ovansida och löper sedan på tvärsen genom leden ut i en kanal på ledhuvudet. 
  Smärtor som sitter i själva bicepsmuskeln efter en operation av impingement, kan bero på sammanväxtningar eller inflammation i bicepssenans kanal i ledhuvudet (sulcus bicipitis).  Detta problem med bicepssenan kan man inte se på bilder från en magnetkameraundersökning.
---

Bicepssmärtor efter en operation för impingement beror inte på ett kirurgiskt "misstag", snarast på otur.

Sannolikt leder en liten blödning i axelleden till att blod klumpas ihop i bicepskanalen och bildar sammanväxtningar i den trånga bicepskanalen.  

Genom att sätta en kortisoninjektion med lokalbedövning i själva axelleden (intraartikulärt) kan man ställa diagnos och behandla bicepssmärtorna.

Kortisoninjektion vid postoperativ bicepssmärta fungerar så pass bra att effekten inte kan förklaras av kortisonets antiinflammatoriska egenskaper, utan snarare kortisonets nedbrytande egenskaper.

Dvs kortisonet bryter ned sammanväxtningarna i bicepskanalen (sulcus bicipitis).

- Operation kan vara aktuellt
- Kortisoninjektion kan övervägas
