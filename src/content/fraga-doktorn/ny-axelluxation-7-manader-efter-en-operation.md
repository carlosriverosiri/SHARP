---
title: "Ny axelluxation 7 månader efter en operation"
description: "Hej,  Jag har opererat min högra axel för ca 1,5 år sedan på grund av massvis med luxationer inom både idrotten och vardagen.  Enligt doktorerna gick..."
category: "axel"
topic: "axeln-ur-led"
tags: ["axeln-ur-led", "operation", "smärta"]
date: 2017-08-27
author: "Dr. Carlos Rivero Siri"
published: true
question: |
  Hej,
  
  Jag har opererat min högra axel för ca 1,5 år sedan på grund av massvis med luxationer inom både idrotten och vardagen.
  
  Enligt doktorerna gick min operation bra och jag skickades hem för rehabilitering. Jag utförde rehabiliteringen i ca 7 månader för att försöka komma tillbaka till ishockeyn, därefter gick axeln på nytt ur led igen 2 gånger och den säsongen var över.
  Träffade en kiropraktor i vintras som kollade på min axel och jag började träna upp latsimus dorsi för att förhindra framtida luxationer.
  Denna träning har pågått fram tills nu då jag spelade min första match på ca 2 år. Efter 30 minuters spel går jag in i en närkamp och tappar balansen, armarna försöker att upprätthålla mig för att inte falla genom att flaxa till och axeln går ur led.
  Jag kliver av isen i frustration, lyckas slappna av för att få axeln till rätta (är ganska van med detta pga av oerhört många luxationer). Efter detta är det ingen vidare fara med min axel, däremot under natten när jag ligger och sover vaknar jag till av en smärta i axeln. Då har jag somnat med handen bakom nacken och axeln är ur led.
  
  Min frustration är väldigt hög och mitt hopp börjar ta slut efter år av rehabiliteringar.
  Jag vet inte vem jag skall vända mig till för att lösa detta, jag vill inte ge upp min idrottsliga karriär samtidigt som detta även präglar min vardag.
  Kan detta möjligtvis vändas till något positivt trots 4 luxationer efter operation och rehabilitering?
  
  Tacksam för återkoppling!
  Med vänlig hälsning,
  En uppgiven ung själ som håller upp hoppet om en framtida hållbar axel.
  
  Vid många upprepade axelluxationer kommer din axelled gradvis få allt mer skador. Du behöver välja mellan att minska din aktivitetsnivå eller låta dig opereras en gång till för att axelleden inte skall hoppa ur led. Du behöver utredas med en "datortomografisk undersökning" (inte magnetkameraundersökning) och remitteras till en axelspecialist.
  
  Ledskålens kant kan skadas av att axeln går ur led
  
  När ledskålens kant pressas mot ledhuvudet bildas en grop i ledhuvudet. Hill-Sachsskada.
  
  Datortomografibild på hur ledskålens kant fastnat i en Hill-Sachsskada när axeln gått ur led
---

Om jag förstått det rätt så hade du väldigt många axelluxationer innan du blev opererad.

Om din axel dessutom legat ur led en längre tid vid något av tillfällena så är risken för skador på stabiliserande benstrukturer hög.

Du kan också ha en Bankartskada som krullat upp sig långt under ledskålen (glenoiden) och var svår att få fram under din operation (ALPSA-skada).

**Sammanfattning:**
- Operation kan vara aktuellt

---
*Dr. Carlos Rivero Siri, specialist i ortopedi*
