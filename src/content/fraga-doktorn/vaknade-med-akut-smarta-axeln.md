---
title: "Vaknade med akut smärta i axeln"
description: "Hej, för några veckor sedan vaknade jag med akut smärta i vänster axel (jag hade varit på yoga kvällen innan där vi gjorde mycket övningar över huvude..."
category: "axel"
topic: "frozen-shoulder"
tags: ["frozen-shoulder-frusen-axel", "styrketräning", "smärta"]
date: 2015-11-22
author: "Dr. Carlos Rivero Siri"
published: true
question: |
  Hej, för några veckor sedan vaknade jag med akut smärta i vänster axel (jag hade varit på yoga kvällen innan där vi gjorde mycket övningar över huvudet, men jag kände inte att något började göra ont där).
  
  Det värkte konstant i alla lägen och det var nästan omöjligt att sova då smärtan var som värst på nätterna. Jag fick antiinflammatorisk medicin på vc och efter några dagar utan förbättring fick jag en kortisonspruta bak i skuldran.
  
  Den hjälpte inte, och smärtan blev bara värre och värre och rörligheten var nästan obefintlig och jag tappade all kraft i hela armen kändes det som. Jag fick senare oxynorm som inte hjälpte, och 2 v efter kortisonsprutan fick jag träffa en ortoped.
  
  Han sa att det var irritation kring: långa bicepssenan, Subscapularis och Rotatorintervall, och att det kunde bero på instabilitet i min axelled så att benet "om jag förstått det rätt" klämmer mot dessa senor och muskler.
  
  Han sa att jag va tvungen att komma igång med sjukgymnastik inom två dagar, och det gjorde jag. Jag har nu i 2 v kört sjukgymnastik precis som jag blivit beordrad, och jag har samtidigt ätit alvedon, Naproxen och oxycodone varje morgon och kväll, vilket har hjälpt den nattliga smärtan så jag kan sova.
  
  Men nu är tabletterna slut och smärtan i axeln är kvar, men inte alls lika akut, men jag är så rädd att den ska börja komma tillbaka. På vilket sätt bör jag fortsätta för att läka axeln o slippa smärtan? Har du något tips på bra övningar eller vad man bör tänka på vid irritation i de muskler/senorna?
  
  Jag har inte fått någon prognos av varken sjukgymnast eller ortoped och känner att de vore otroligt skönt att få för att veta vad som väntar..
  Tack på förhand!
  Lovisa
---

De flesta akuta smärttillstånd i yngre medelåldern läker ut av sig självt.

Även om smärtan kan kännas hopplös så är normalt sett prognosen god.

Du verkar blivit väl omhändertagen.

Du har fått en kortisoninjektion för att dämpa smärtan.

Smärtstillande så du kan sova.

Du har även börjat med sjukgymnastik och snabbt fått träffa en ortoped.

Jag antager att man gjort en röntgen så man kunnat utesluta en akut kalkaxel.

I tidigt skede kan det vara svårt att skilja på en impingement och en frozen shoulder.

Bägge sjukdomarna har en god prognos i din ålder.

**Sammanfattning:**
- Utredning med bilddiagnostik rekommenderas
- Sjukgymnastik/träning kan hjälpa
- Sök remiss till specialist
- Kortisoninjektion kan övervägas
