---
title: "Frozen shoulder med kraftig smärta - vägras kortisonspruta"
description: "Fråga om behandling vid frozen shoulder i inflammatorisk fas med svår smärta, när vårdcentralen vägrar ge kortisoninjektion."
category: "axel"
topic: "frozen-shoulder"
tags: ["frozen-shoulder", "kortisoninjektion", "smärta", "operation"]
date: 2017-11-30
author: "Dr. Carlos Rivero Siri"
published: true
question: |
  Är inne i den inflammatoriska fasen. Har mycket kraftig smärta sedan 5 månader tillbaka. Läkaren på vårdcentralen vägrar ge mig kortisonspruta i leden. Motivet för denna vägran är att min rörlighet i armen är starkt nedsatt. Om jag haft full rörlighet, hade han gett mig sprutan mot smärtan. Konstig motivering, varför? Hur länge till måste jag räkna med denna fruktansvärda smärtan? Jag vill bara bli av med den, så att jag kan börja leva ett normalt liv igen.
---

En injektion i leden är ganska svår att sätta för de flesta husläkare. Det finns dock ortopedmedicinska specialister (OMI/OMT) som har en vana att sätta dessa injektioner. Effekten av kortisoninjektionen varar i några veckor. Därefter måste man upprepa behandlingen ytterligare en eller två gånger.

Om du 5 månader efter debuten av smärtorna fortfarande är väldigt stel i axelleden och har olidligt ont med svårigheter att sova och att arbeta så brukar jag i första hand rekommendera någon form av operation. En operation ger oftast en bättre smärtlindring och förbättrar rörelseförmågan snabbare än en kortisoninjektion.

En mobilisering i narkos kan nog de flesta ortopeder klara av. En artroskopisk operation av frozen shoulder är tekniskt krävande och bör utföras av en mycket erfaren axelspecialist.

**Sammanfattning:**
- Kortisoninjektion i axelleden kräver vana - sök ortopedmedicinsk specialist
- Vid långvarig svår smärta (5+ månader) kan operation vara bästa alternativet
- Operation ger ofta snabbare smärtlindring än kortisoninjektioner
- Artroskopisk operation bör utföras av erfaren axelspecialist
