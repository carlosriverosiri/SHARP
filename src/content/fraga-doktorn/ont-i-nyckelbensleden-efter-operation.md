---
title: "Ont i nyckelbensleden efter en operation"
description: "Hej! Blev för 2 år sen opererad i acleden där de filade bort änden. Gått många år med värk o domningar i armen. Gått på rehab sen dess. Pratat med min ort..."
category: "axel"
tags: ["ac-led","nyckelbensleden"]
date: 2016-11-21
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  (Frågan behöver extraheras manuellt från svaret)
---

Hej!
Blev för 2 år sen opererad i acleden där de filade bort änden. Gått många år med värk o domningar i armen. Gått på rehab sen dess. Pratat med min ortoped och husläkare om detta att jag fortfarande har ont/värk.

Får faktiskt mest hjälp av min husläkare. Inte fått nått återbesök till min ortoped sen op för 2 år sen, säger bara nu senast jag pratade med, erbjöd han att ta mig kortisonsprutor igen, men de hjälper ej, gjorde det innan op, och han vill ej träffa mig och behöver inte se några nya plåtar.
Jag är inte så kaxig men känner att jag nu tappat förtroendet för honom. Går på saroten till natten 30mg för att kunna sova pga smärta (och det fungerar bättre med sömnen då, det har min husläkare skrivit ut till mig).
Min husläkare nu skickat mig på en ny mrröntgen o den visar att jag har vätskeansamling i det opererade området, så nu vill han ha en bedömning av min ortoped igen. vet ni vad man kan göra åt detta?
De hittade små metallflisor i axeln också på röntgen, kan de påverka mitt tillstånd, haft en platta där när jag bröt armen längst upp emot axel som stabiliserade den, togs bort för ca 23 år sen. Mycket tacksam för svar. Med vänlig hälsning M.

*AC-leden (akromioclavicularleden) är en led mellan skulderbladet och det övriga skelettet. När denna led är sliten (AC-ledsartros) gnider ben mot ben, vilket kan göra ont. För att minska smärtan kan man vidga leden genom att slipa bort en halv centimeter av yttre nyckelbensändan. Denna operation brukar hjälpa om själva nyckelbensleden, knölen på ovansidan av axeln, ömmar innan operation.
Smärtor i AC-leden mer än ett år efter en operation kan bero på att den nya ledspalten kollapsat. Vanligen beror detta på att själva skulderbladets position förändrats efter operation. Det kan också bero på att nyckelbenet blivit lite instabilt efter operationen.*

*Långvariga starka smärtor efter en operation för AC-ledsartros är ovanligt. En utredning med magnetkameraundersökning brukar inte ge så mycket information. En vanlig slätröntgen av AC-leden med "belastning" är en bättre undersökning. Ibland kan man behöva göra en datortomografiundersökning med 3D rekonstruktion av leden. *
