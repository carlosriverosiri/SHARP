---
title: "Operation av nedre bicepsseneruptur?"
description: "Hej!  Jag har av ortoped fått konstaterat distal bicepsruptur som hände igår 21/8. Det jag överväger är operation eller inte.  Armen fungerar helt ok..."
category: "axel"
topic: "ont-bicepssenan"
tags: ["ruptur-av-den-nedre-bicepssenan", "operation", "styrketräning", "smärta"]
date: 2017-08-24
author: "Dr. Carlos Rivero Siri"
published: true
question: |
  Hej!
  
  Jag har av ortoped fått konstaterat distal bicepsruptur som hände igår 21/8. Det jag överväger är operation eller inte.
  
  Armen fungerar helt ok nu och jag märker ingen större skillnad mot innan. Vissa lägen kan kännas obehagligt, men ingen större smärta utan mer ömt.
  Vad jag förstår finns det viss risk med operation, nerver m.m. Rent kosmetiskt bryr jag mig inte. Jag arbetar som tjänsteman, inget fysiskt arbete således.
  Jag tänker mig oavsett ägna mig åt sjukgymnastik för att bygga upp det skade området. Har ni något råd gällande operation eller inte, för-nackdelar.
  Tacksam för svar.
  Mvh CS
  
  Operationen där man sätter fast det rupturerade nedre bicepsfästet har ändå en stadig frekvens mindre och större komplikationer (20-30%). Frekvensen permanenta komplikationer efter en operation av nedre bicepsfästet är dock låg, och ligger på ett par procent. Den vanligaste komplikationen är nedsatt känsel över delar av underarmen. 
  
  Jag har under hela min karriär som ortopedkirurg aldrig träffat en patient som söker för smärtor, kramper eller dålig funktion några år efter en nedre bicepsruptur som behandlats utan operation.
  Detta kan bero på att patienterna lärt sig leva med sin bicepsruptur, eller att bicepsrupturen på sikt inte ger ett märkbart funktionsbortfall.
  
  Är man väldigt fysiskt aktiv, tränar mycket styrka, jobbar som elektriker eller har ett montörsjobb där skruvande rörelser (supination) används dagligen (ex. elektriker eller montörer) så kan operationen oftast befogad.
---

Hos många patienter är de långsiktiga vinsterna i form av förbättrad styrka och funktion är marginella efter en operation av det nedre bicepsfästet om man jämför med att inte operera och sätta fast den nedre bicepssenan.

Rent generellt kan man säga att ju mindre din bicepsmuskel är desto mindre är vinsten av en operation där man sätter fast det avrivna bicepsfästet.
Biceps böjer och utåtroterar (supinerar) i armbågen.
Efter en bicepsruptur kommer böjfunktionen i armbågen på sikt delvis kompenseras av andra armbågsböjande muskler.
Supinationen, som används när du skruvar, är den funktion där man märker en tydlig skillnaden efter en nedre bicepsruptur.
Men det beror lite på vilken typ av yrke du har.

Är du elektriker eller har ett yrke där du använder mycket skruvande rörelser (supination) kan du märka en tydlig försvagning efter en bicepsruptur.

**Sammanfattning:**
- Operation kan vara aktuellt
