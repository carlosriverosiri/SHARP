---
title: "Jag har haft ont och svullnat i axeln sedan tonåren"
description: "Hej!  I mars i år gjorde jag en axeloperation där leden frästes ur och slemsäcken togs bort. Läkaren tog även en bit av nyckelbenet. Jag har tränat strik..."
category: "axel"
tags: ["ac-led","nyckelbensleden"]
date: 2015-10-21
author: "Dr. Carlos Rivero Siri"
relatedCondition: "/sjukdomar/axel/ac-ledsartros"
published: true
question: |
  (Frågan behöver extraheras manuellt från svaret)
---

Hej!

I mars i år gjorde jag en axeloperation där leden frästes ur och slemsäcken togs bort. Läkaren tog även en bit av nyckelbenet. Jag har tränat strikt efter sjukgymnastens program och har bra rörlighet i axeln.Dock har jag samma smärta i nyckelbenet som innan och jag kan inte använda en normal BH. När bh-bandet lägger sig i tomrummet, där benet nu är borta, så svimmar jag nästan av smärta och mår så illa att jag börjar hulka. Det känns som hela axeln fortfarande är inflammerad och den svullnar så fort jag gör något. På röntgen ser allt bra ut, säger ortopeden. Jag har försökt att jobba deltid men inte klarat en hel vecka utan att ringa mig sjuk och nu är jag återigen sjukskriven på heltid. Det här gör mig jätteledsen, jag är helt matt av smärtan trots att jag sover 11-12 timmar per dygn.

Nu till min fråga: Går det att byta ut nyckelbenet? Det känns som att det är den som ställer till det. Jag har haft ont och svullnat i axeln sedan tonåren, även om jag har hittat sätt att hantera det i olika jobb. Men efter operationen upplever jag att det har blivit värre, istället för bättre i och med att jag inte kan ha BH. Jag vill ha ett helt nyckelben!

Tacksam för svar! C

*Nej, det går inte att byta ut nyckelbenet. Det är inte ovanligt att det tar lång tid innan man ser slutresultatet efter en operation. Ibland behöver man vänta uppemot ett år. Är nyckelbensleden väldigt öm efter operationen kan du be din husläkare sätta en kortisoninjektion i nyckelbensleden.

---
*Dr. Carlos Rivero Siri, specialist i ortopedi*
