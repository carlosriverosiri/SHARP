---
title: "Dålig kraft i armen efter axelluxation"
description: "Hej!  För en månad sen ramlade jag ner dör trappen hemma och landade på axeln som hoppade ur led. Åkte till sjukhuset där de gungade tillbaka axeln i..."
category: "axel"
topic: "axeln-ur-led"
tags: ["axeln-ur-led", "styrketräning", "smärta"]
date: 2013-04-12
author: "Dr. Carlos Rivero Siri"
published: true
question: |
  Hej!
  
  För en månad sen ramlade jag ner dör trappen hemma och landade på axeln som hoppade ur led. Åkte till sjukhuset där de gungade tillbaka axeln i rätt läge när jag låg på mage. De röntgade före men inte efter.
  
  Jag har fått rörelser av sjukgymnast. Mitt problem är att jag har så ont. Inte där axeln hoppade ur utan vid alla muskelfästen, hela armen och ner i handen, samt skulderbladet. Jag har ingen känsel i överarmen, som känns bedövad, samtidigt som det gör ont om jag trycker. Armen är som om den vore låst vid kroppen. Triceps hänger. Borde jag uppsöka läkare eller är det en vanlig process? Lena, 52 år.
---

Patienter som är över 50 år gamla och drabbats av smärtor och  rörelsesvårigheter (nedsatt till 50%)  i axelleden efter ett skuldertrauma har i 50% av fallen en större eller mindre rotatorcuffruptur  (50-50-50 regeln). Lite större rotatorcuffrupturer skall opereras, helst inom några veckor, men det går att göra senare. En axelluxation hos en patient över 50 år är vanligen en mer  komplicerad skada än hos en 20 åring.

Det låter som om du både fått en nervskada och/eller en rotatorcuffuptur. Att inte kunna lyfta armen en månad efter ett axeltrauma är ett alarmerande symptom.

NERVSKADA; Nervskadan utreds med nevrofysiologi för att se omfattningen (detta är inte så bråttom eller väldigt viktigt). Vanligen har nervus axillaris drabbats och denna brukar läka av sig självt i de flesta fall. Nervus axillaris aktiverar den starka deltamuskeln. Nervus axillaris försörjer också huden utanför axelleden med nervfibrer, så skadas nerven så kan detta område bli bedövat. De flesta patienter får tillbaka muskelfunktionen i deltamuskeln inom 3-6 månader, men många får en bestående domningar (som man får leva med). Handläggningen är likartad för andra typer av nervskador.

ROTATORCUFFSKADA; Denna utreds med en magnetkameraundersökning (MR). Magnetkameraundersökning av axelleden bör utföras inom en vecka.  specialist i ortopedi, axelkirurg.

**Sammanfattning:**
- Utredning med bilddiagnostik rekommenderas
- Sök remiss till specialist

---
*Dr. Carlos Rivero Siri, specialist i ortopedi*
