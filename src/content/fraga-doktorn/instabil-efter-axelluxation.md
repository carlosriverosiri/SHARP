---
title: "Instabil efter axelluxation"
description: "Hej!  Drog min axel kraftigt ur led när jag skulle öppna en bildörr innifrån. Fick ej tillbaka den själv,vilket jag brukar få. Aldrig tidigare känt så..."
category: "axel"
topic: "axeln-ur-led"
tags: ["axeln-ur-led", "operation", "smärta"]
date: 2012-10-20
author: "Dr. Carlos Rivero Siri"
published: true
question: |
  Hej!
  
  Drog min axel kraftigt ur led när jag skulle öppna en bildörr innifrån. Fick ej tillbaka den själv,vilket jag brukar få. Aldrig tidigare känt sån smärta vid axellux, har tidigare opererat andra axeln efter många luxationer. Min arbetskollega ringde ambulans. Fick nåt smärtstillande så jag tuppade av ett tag.
  
  Fick enl uppgift tillbaka axelleden själv. Läkaren på akuten senare fick jag inget som helst förtroende för. Ingen röntgen som dom gjort tidigare. Jag kunde även börja jobba med en gång enl läkaren. Jag gjorde som han sa,började jobba dagen efter. Axeln känns öm och orörlig, ibland även som den är på väg att hoppa ur igen. Vet inte vad jag ska göra. Vågar knappt försöka sova på natten, har hänt tidigare att man vaknat med axeln ur led. Fick heller inget riktigt bandage/mitella så man inte kan dra armen utåt/uppåt i sömnen.
---

Jag tycker att man snarast skall utföra en röntgen, och komplettera denna med ett ultraljud eller en MR på din axelled. Din beskrivning av din upplevelse efter det att axeln hoppade ur led tyder på att något nytt har hänt. Det är viktigt att tidigt i förloppet utesluta en rotatorcuffruptur. Om du har en rotatorcuffruptur så rekommenderar Nationellt kompetenscenter för ortopedi att denna skall opereras inom 3 veckor. Jag rekommenderar alltid att man genast utför en MR på en patient i 50 års åldern som har haft ett axeltrauma och kvarstående besvär från axelleden efter traumat.

Man bör utesluta en rotatorcuffruptur snarast. Sannolikheten att det är en problematisk ruptur är kanske högst 5-10%, men om det är en problematisk ruptur så ökar bara problemen om man väntar... Att utreda själva instabiliteten är inte så bråttom. Upplever du fortsatt att axelleden är instabil om 3-4 månader så bör man kanske diskutera en stabiliserande operation.  Åker den ur led en gång till och du får svårigheter att reponera den så bör du opereras.

**Sammanfattning:**
- Operation kan vara aktuellt
- Utredning med bilddiagnostik rekommenderas
- Sök remiss till specialist
