---
title: "Domningar i örat efter akromioplastik"
description: "Hej!  För tre veckor sedan genomgick jag en akromioplastikoperation. Jag fick injektion i HALSEN före operationen. Jag trodde den skulle ges i axeln o..."
category: "axel"
topic: "impingement"
tags: ["impingement", "operation", "smärta"]
date: 2012-10-10
author: "Dr. Carlos Rivero Siri"
published: true
question: |
  Hej!
  
  För tre veckor sedan genomgick jag en akromioplastikoperation. Jag fick injektion i HALSEN före operationen. Jag trodde den skulle ges i axeln och ingen sa att den skulle ges i halsen. Hade läst på nätet att man brukar ge den i axeln. Är det vanligt att man ger injektionen i halsen? Har fortfarande ett sovande ytteröra, Får jag ha det hela livet? Narkosläkaren vet inget. Tacksam för svar.
---

Det är inte ovanligt att man ger en injektion nära halsen (plexusblockad) innan en axeloperation. Då slipper man sövningen.  Vi brukar ge en injektion i axeln innan operationen för att minska smärtan efter en operation. Båda teknikerna är bra. 

En plexusblockad är dock inte orsaken till att du fått ett sovande öra. Det finns inga som helst anatomiska förutsättningar för detta. Däremot är ett "sovande öra" en komplikation som beror på att örat har utsatts för tryck under själva operationen. Den vanligaste orsaken är en felmonterad huvudställning. Det är bra att uppmärksamma operationspersonalen på detta problem, så man kan byta ut huvudställningen mot en mindre huvudställning  som inte trycker mot öronen och som inte går att montera fel. 

Har du fått en nervskada så att huden är helt död flera månader efter operationen,  så är det tveksamt om skadan kommer att förbättras.  Har du däremot lite känsel kvar i huden så försvinner obehaget inom 3-4 månader.

**Sammanfattning:**
- Operation kan vara aktuellt
