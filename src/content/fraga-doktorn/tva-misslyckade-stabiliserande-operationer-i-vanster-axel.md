---
title: "Två misslyckade stabiliserande operationer i vänster axel"
description: "Hejsan,  Jag sitter med 2 dåliga axlar. Den ena (vänstra)åkte ur led under en fotbollsmatch för många år sedan när jag föll på en utsträckt arm. Efter..."
category: "axel"
topic: "axeln-ur-led"
tags: ["axeln-ur-led", "operation", "styrketräning", "smärta"]
date: 2019-02-13
author: "Dr. Carlos Rivero Siri"
published: true
question: |
  Hejsan,
  
  Jag sitter med 2 dåliga axlar. Den ena (vänstra)åkte ur led under en fotbollsmatch för många år sedan när jag föll på en utsträckt arm. Efter det så åkte den ur led cirka 3-5 ggr igen. En gång var den ur led i över 5h.
  Sedan opererades den men lagningen pajade då jag utförde Dips (fick ingen info om att jag skulle få begränsad rörlighet och undvika vissa övningar).
  Den åkte sedan ur led när jag hoppade i vattnet och skulle bada. Jag har levt med en dålig axel länge och nyligen så fick jag en tung hantel i utåtrotation på den hälsosamma (högra) axeln när jag låg på en träningsbänk efter att ha kört pressövning. Efter det så har jag upplevt instabilitetskänslor den har klickat/knakat samt att den har smärtat. Jag fick efter det remiss till en ortoped som gjorde MR (utan kontrast) och fann inga fynd i axlarna.
  Ortopeden gjorde dock apprehension test där vänsteraxeln (den som luxerat) gav positivt utslag och beslutade för en re-operation. Några veckor efter operationen så hördes ett högt knak följt av brännande smärta. Jag upplever axeln instabil igen efter denna händelse. Speciellt när jag har den i "viloläge" så känns det som att den liksom skaver och att den kan glida ur led, så jag misstänker att det kanske finns en "bony bankart" eller liknande med i bilden.
  Jag påtalade detta till ortopeden men blev sedan avvisad från kliniken då läkaren fann att jag hade generell överrörlighet och att det var därför som jag upplevde instabilitet efter operationen. Jag tycker det känns orättvist då båda axlarna var helt bra innan de utsattes för trauma. Så nu sitter jag här med 2 kassa axlar och kan kan inte arbeta, samt att jag har svårigheter att klara av vardagen.
  Nu arbetar jag för att få second-opinion då jag sitter i en knivig situation. Skulle det finns möjlighet för mig att komma till er klinik via egenremiss? Jag bor inte ens i Stockholm men jag gör idag vad som helst för att återfå en fungerande vardag.
---

Det låter som du har en uttalad instabilitet i axelleden. Det finns flera orsaker till att ett stabiliserande ingrepp misslyckas. Den vanliga tekniken "artroskopisk Bankart" fungerar inte alltid så bra när axeln legat ur led i många timmar. Vanligen får man skador på både ledhuvud och ledskål som destabiliserar axelleden. Vidare försämras ledbandens kvalitét så pass mycket att risken för att den skall hoppa ur led igen ökar.

MR är inte en optimal undersökning i ditt fall. En vanlig röntgenundersökning eller en datortomografiundersökning är ett bättre val. 

Vi tar emot remisser från läkare, sjukgymnaster, naprapater och kiropraktorer. Du kan läsa mer om axelluxationer på vår hemsida.

- Utredning med bilddiagnostik rekommenderas
- Sjukgymnastik/träning kan hjälpa
