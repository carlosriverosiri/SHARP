---
title: "Opererad med Bankarts operation"
description: "Hej!  Jag opererade höger axel för ca 3 år sen (Bankart, axel ur led). Rehaben gick bra och axeln har aldrig hoppat ur led sen operationen. Men för ca..."
category: "axel"
topic: "axeln-ur-led"
tags: ["axeln-ur-led", "operation", "smärta"]
date: 2012-04-22
author: "Dr. Carlos Rivero Siri"
published: true
question: |
  Hej!
  
  Jag opererade höger axel för ca 3 år sen (Bankart, axel ur led). Rehaben gick bra och axeln har aldrig hoppat ur led sen operationen. Men för ca 1 månad sen, när jag skulle köra utåtrotation för att stärka rotaturcuffen så känner jag hur det "knäcks" på baksida axeln.
  
  Ungefär samma känsla som när axeln är på väg att hoppa ur led. I början hände det bara ifall jag körde med vikt, men nu knäcks det fastän jag kör utan vikt. Det gör väldigt ont och är extremt obehagligt. Träffade min PT och hon sa att axeln känns instabil samt att jag inte har någon kontakt alls med musklerna kring axeln (rotatur cuffen). Precis vid Teres Minor knäcks det när jag kör utåtrotation. Någon som varit med om detta föruteller vet vad detta kan vara?
---

Det du beskriver låter lite som vad som kallas för subluxation. Jag tycker att du skall boka ett återbesök hos den som opererade dig.  Dels för din skull men också för kirurgens skull. Det är väldigt viktigt att man får information när en patient får problem efter en operation. Vidare tycker jag att man skall ta en vanlig röntgen av axelleden.

MVH

- Operation kan vara aktuellt
- Utredning med bilddiagnostik rekommenderas
