---
title: "AC-luxation Rockwood grad 5"
description: "Fråga om kosmetisk operation efter AC-luxation grad 5 där nyckelbenet sticker upp och axeln hänger lägre, trots full funktion."
category: "axel"
topic: "nyckelbenet-ur-led"
tags: ["ac-luxation", "operation", "kosmetik", "rockwood"]
date: 2025-02-11
author: "Dr. Carlos Rivero Siri"
published: true
question: |
  Jag skulle vilja rådfråga er. I maj 2024 så var jag med om en olycka med min elscooter då jag fick en handledsfraktur och en AC-luxation Rockwood grad 5 och behandlades på Danderyds sjukhus.
  
  Jag fick där och då ingen tydlig information om min axel, mer än att jag röntgades en del gånger och dom drog den tillbaka ett antal gånger. Nyckelbenet stack upp rejält och jag hade jätteont i 2 månaders tid. Jag fick börja rehabträna i 3 månader och sen träffade jag en axelläkare och då hade jag knappt någon smärta kvar efter träning och full styrka och rörlighet. Dom rekommenderade mig att fortsätta med rehab av axel och ej operera.
  
  Jag tryckte en del på det kosmetiska, dvs att nyckelbenet sticker upp och att axeln är ca 2 cm lägre nu, men ortopeden sa att det inte är säkert att det blir bättre kosmetiskt av en operation heller. Jag tycker det är lite psykiskt jobbigt att axeln är 2 cm lägre och att nyckelbenet sticker upp, så jag överväger ändå om en operation är bättre? Men samtidigt så har jag inget ont alls och full styrka och rörlighet.
  
  Är det dumt att operera i ett sådant läge för det kosmetiska? Kommer axeln se normal ut efter en operation eller finns det risker? Kan jag få mycket ondare och sämre rörlighet efter detta? Vad är för- och nackdelar med detta i mitt läge? Hur länge är man sjukskriven om man har ett skrivbordsjobb?
---

Individer med en låg kroppsvikt, lite underhudsfett och begränsad muskelmassa kan ibland få en betydande synlig deformitet över nyckelbensleden. Ibland kan den uppstickande nyckelbensleden vara besvärande, om man exempelvis bär ryggsäck eller handväska.

Om detta ska åtgärdas kirurgiskt behöver man ta en sena från baksidan av låret och rekonstruera ledbanden som har gått sönder. Samtidigt drar man ner nyckelbenet med ett slags spännband för att hålla det på plats.

Normalt sett ger det här en signifikant förbättrad kosmetik. Det kanske inte blir helt perfekt, men oftast blir det snyggare.

**Sammanfattning:**
- Full funktion utan smärta är ett gott resultat efter AC-luxation
- Operation för enbart kosmetiska skäl är möjlig men inte nödvändig
- Kirurgin innebär senrekonstruktion och fixering av nyckelbenet
- Resultatet blir oftast kosmetiskt bättre, men kanske inte perfekt
