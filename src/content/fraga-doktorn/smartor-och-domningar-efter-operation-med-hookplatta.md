---
title: "Smärtor och domningar efter operation med hookplatta"
description: "Hej jag cyklade omkull och fick en ac-lux grad 5 och en operation med hookplatta. Nu 3 månader efter operationen har jag fortfarande besvär i form av..."
category: "axel"
topic: "nyckelbenet-ur-led"
tags: ["nyckelbenet-ur-led", "operation", "smärta"]
date: 2016-05-10
author: "Dr. Carlos Rivero Siri"
published: true
question: |
  Hej jag cyklade omkull och fick en ac-lux grad 5 och en operation med hookplatta. Nu 3 månader efter operationen har jag fortfarande besvär i form av allt från ibland lite smärta en domnande känsla. Axeln har även trillat ner minst 2 ggr några mm som jag både hört på det där rappande ljudet och känslan efteråt som när jag först drog på mig skadan. Då arbetar musklerna runt axel på högvarv och krampar och lever om i några dagar det blir till och med över anstränganda av att bara gå ut på promenad.
  
  Det känns som om acromioclavicular ligamentet kanske töjt sig lite eller läkt lite för långt. Då jag jag lägger mig på sidan på min friska axel så drivs nyckelbens änden upp väldigt tydligt över acromion jämfört mot den friska sidan.  Man kan nästan kan känna hela ändan och det syns väldigt markant under skinnet.  Som ett trappsteg, jämfört mot den friska sidan.
  
  Sen när jag åter går till sittande eller stående läge så försvinner eller minskar trappsteget lite och så uppstår en domnande känsla lite spänt och typ förlamat som sen övergår till den där konstant hängande känslan. Samma sak händer när jag sitter på en cykel någon minut och kliver av. Nu kommer mina frågor.
  
  1. Eftersom jag i ett visst läge känner nyckelbens änden när Acromioclavicular ligamentet är spänt och inte i upprätt läge. Kan jag då förvänta mig att axeln kommer fortsätta falla ner tills den hjälper till att stabilisera skuldran och avlastar dom två andra ligamenten som kommer töjas, det är ungefär där dom här den tryckande hängande känslan är och där det gjort ont när axeln trillat ner lite.?
  
  2. Hur hållbart är egentligen vanlig läkning av ligamenten jämfört med en sen transplantation från baksidan låret.?
  
  3. Vad rekommendera helst för operation till personer som man är en person som rör sig mycket som längdskidor, cykla mountainbike i stökig träng, paddla kajak och ha ett ligament som tillåter att armen används att ta emot mycket stötar mm.?
  
  4. Om axeln inte känns bra och den domnande känslan inte försvinner när efter att nyckelbenet glider upp mot eller på acromion och tillbaka. Kan tillägga att det känts som den fastnat i det läget några få gånger men oftast glider den tillbaka. Går det då att åtgärda med ny operation som tex kapa av några mm på ligamentet och låta det läka om?
  
   
  
  
  
  
  
  
  
  
  
  
  
   
  
   
  Kompletterande fråga
  Hej Carlos jag var lite otydlig jag menade att det nu gått ca 3 månader efter att jag fick hookplattan ut opererad och i skrivandes stund har jag kraftiga spänningar och stelhet runt musklerna på axeln.
  Jag går på rehab träning och senast för ca 5 dagar sedan föll axeln ner någon mm igen. När jag sitter och har armbågen lutad mot något stöd och trycker ner nyckelbenet lite känns axeln mer eller mindre normal, men så fort jag reser mig så spänner det till och den där hängande känslan uppstår igen som att axeln inte fallit klart.
  Plus att nyckelbenet driver upp kraftigare när jag ligger på sidan indikerar för mig att det stora ligamentet är lite för långt och har en bit kvar till att kunna hjälpa till att stödja dom två andra små fullt ut dvs axeln måste falla ner lite till och dom små måste töjjas ut lite till innan det "stabiliserat sig" Sen att det är kosmetisk skillnad gör inget.  Men känns som det ligger på gränsen och hakar i acromion ibland skaver till.
  
  Så kan man som patient få en ny operation om man verkligen vill det själv?
  Då man känner att det påverkar ens livsstil och man inte kan förlita sig på att det kommer att hålla för framtida bruk när man utövar dom aktiviteterna jag nämnde tidigare.
  
  Tack för tipset om impingament eller fel positionerat skulderblad ska kolla upp det.
  Med vänlig hälsning Jan
---

Det finns ett 70-tal olika operationer beskrivna för AC-luxationer.  Den viktigaste orsaken till att det finns så många olika operationer är att ingen operation är helt komplikationsfri och riktigt bra. Operationen med "hookplatta" är en förhållandevis enkel och vanlig operation vid luxationer i AC-leden.

Efter en operation för en instabil nyckelbensled kan man förvänta sig att nyckelbensleden delvis glider ur led hos uppemot 20-40% av patienterna. Detta kan ge ett lite sämre estetiskt resultat än önskat men det påverkar inte det funktionella resultatet i någon högre utsträckning.

Man brukar avlägsna hookplattan  3 månader eller mer efter operationen.  Då brukar axeln fortfarande vara lite stel. Ibland sticker skulderbladet ut från bröskorgen, det kan leda till smärtor och domningar som kommer från axelleden. När man fått kontroll på både rörelseomfånget i axelleden och skulderbladets position på bröstkorgen så går det att bedömma slutresultatet av operationen. 

I undantagsfall kan man behöva operera om patienten efter en operation med en hookplatta. Då kan ett alternativ vara att man tar en sena från baksidan av låret (semitendinos- eller gracilissenan) och förstärker det hela med ett spännband. Men även denna operation kan leda till att nyckelbensändan sticker upp lite efter operationen. 

Nattliga smärtor och domningar kan tala för att du efter operationen har fått problem med "impingement" eller ett felpositionerat skulderblad. 

En ny operation är nog något man helst skall undvika. Vid långvariga starka smärtor runt själva nyckelbensleden, en uttalad svaghet och en betydande sänkning av din livskvalitet, kan en ny operation vara ett alternativ. De flesta kirurger brukar fatta dessa beslut i samråd med patienten. Du är naturligtvis välkomna till oss på Södermalms ortopedi. Men jag tycker att du i första hand skall prata med den kirurg som har opererat dig.

- Operation kan vara aktuellt
- Utredning med bilddiagnostik rekommenderas
- Sök remiss till specialist
